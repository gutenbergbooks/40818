<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml" xml:lang="it" lang="it">
<head>
	<meta http-equiv="content-type" content="text/html; charset=UTF-8" />
	<title>
	 Dizionario degli scrittori di musica vol. 2 (C - K), di Giuseppe Bertini
	</title>
	<style type="text/css">
body {margin-left: 10%; margin-right: 10%;}

hr {width: 70%; margin-top: 1em; margin-bottom: 1em;}

p {margin-top: .5em; margin-bottom: 0em; line-height: 1.2;}

p.indr {text-align: right; margin-right: 5%;}
.center {text-align: center; text-indent: 0;}
.break-before {page-break-before: always;}
.bigword {font-size: 140%;}

div.titlepage {text-align: center; margin: 2em 5%; padding-bottom: 2em; page-break-before: always; page-break-after: always;}
div.esame {text-align: center; padding-top: 2.5em; page-break-before: always;}
div.esame h2 {margin: 0;}

h1,h2 {text-align: center; font-style: normal;
font-weight: normal; line-height: 1.5; margin-top: .5em; margin-bottom: .5em;}
h1 {font-size: 200%; margin-top: 2em; margin-bottom: 0;}
h2 {font-size: 140%; margin-top: 2em; margin-bottom: 2em; page-break-before: always;}

a.tag {vertical-align: .3em; font-size: .8em;
  text-decoration: none; padding-left: .1em; line-height: 0em;}
div.footnotes {font-size: 90%; margin: 3em 5%;}
.footnotes p {padding: 0 1em;}
.footnotes a {text-decoration: none;}
.fntitle {page-break-before: always; padding-top: 2em; text-align: center; text-indent: 0; font-size: 115%;}

.pagenum  {position: absolute; left: 93%; font-style: normal;
  font-weight: normal; font-size: 65%; text-align: right;
  clear: left; color: #999999; background-color: #ffffff;}

.pad4 {margin-top: 4em;}
.pad2 {margin-top: 2.5em;}
.pad1 {margin-top: 1em;}

.x-small {font-size: 80%;}
.small {font-size: 85%;}
.large {font-size: 115%;}
.x-large {font-size: 130%;}

em {font-style: italic; letter-spacing: .2em; margin-left: .2em;}
.g {letter-spacing: .2em; margin-right: -.2em;}

.smcap {font-variant: small-caps;}

div.boxed {border-top: 2px solid black; border-bottom: 2px solid black;  max-width: 6em; margin: 1.5em auto; padding: .75em;}
div.boxed p {text-align: center; margin-top: 0;}

#err {margin: 3em auto;}
#err th {text-align: center; font-weight: normal; font-size: 120%;}
#err td {line-height: 1em; vertical-align: top; font-size: 95%; padding-right: .5em;}
#err td.pag {text-align: right; padding-right: .5em; white-space: nowrap;}

.figcenter {text-align: center; margin: 3em auto;}

.tnote {background-color: #F5F5DC; color: #000; padding: 1em 1em 2em 1em;
  margin: 1em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}
#corr {margin: 1em auto; line-height: 1em; font-size: 90%;}
#corr td.np {text-align: right; padding-right: .2em; vertical-align: top; white-space: nowrap;}

    </style>
  </head>
<body>

<div class="center">
<p class="pad4">
<span class="x-large">DIZIONARIO</span><br />
<br />
<span class="large">DEGLI SCRITTORI DI MUSICA</span>
</p>

<div class="boxed"><p>
C. — K.
</p></div>
</div>

<div class="figcenter">
<img src="images/cover.jpg" width="418" height="650" alt="Copertina"
 />
</div>

<div class="titlepage">
<h1>
DIZIONARIO<br />
<span class="small"><em>STORICO-CRITICO</em></span><br />
<span class="small">DEGLI SCRITTORI DI MUSICA</span><br />
<span class="x-small">E DE' PIÙ CELEBRI ARTISTI</span></h1>
<p>
<span class="large"><i>DI TUTTE LE NAZIONI</i></span><br /><br />
<span class="small">SÌ ANTICHE CHE MODERNE</span>
</p>
<p class="pad1">
<span class="x-large"><i>DELL'AB. GIUSEPPE BERTINI</i></span>
<br /><br />
<span class="small">MAESTRO DELLA REGIA IMPERIAL CAPPELLA PALATINA</span>
</p>
<p class="indr pad2">
            <span style="margin-right: 3em"><i>In medio omnibus</i></span><br />
<i>Palmam esse positam qui artem tractant musicam.</i><br />
                            Ter. Prol. in Phor.
</p>

<p class="pad2">
TOMO SECONDO
</p>

<p class="pad4">
<span class="large g">PALERMO</span><br />
<span class="small">DALLA TIPOGRAFIA REALE DI GUERRA.</span><br />
1815.
</p>
</div>

<hr />

<h2>INDICE</h2>

<p class="center large"><a href="#esame">Esame delle riflessioni critiche</a><br />
<a href="#ca">CA</a> - <a href="#ce">CE</a> - <a href="#ch">CH</a> - <a href="#ci">CI</a> - <a href="#cl">CL</a> - <a href="#co">CO</a> - <a href="#cr">CR</a> - <a href="#da">DA</a> - <a href="#de">DE</a> - <a href="#di">DI</a> - <a href="#do">DO</a> - <a href="#dr">DR</a> - <a href="#du">DU</a> - <a href="#ea">EA</a> - <a href="#eb">EB</a> - <a href="#ec">EC</a> - <a href="#ed">ED</a> - <a href="#el">EL</a> - <a href="#em">EM</a> - <a href="#en">EN</a> - <a href="#ep">EP</a> - <a href="#er">ER</a> - <a href="#es">ES</a> - <a href="#et">ET</a> - <a href="#eu">EU</a> - <a href="#ex">EX</a> - <a href="#fa">FA</a> - <a href="#fe">FE</a> - <a href="#fi">FI</a> - <a href="#fl">FL</a> - <a href="#fo">FO</a> - <a href="#fr">FR</a> - <a href="#fu">FU</a> - <a href="#ga">GA</a> - <a href="#ge">GE</a> - <a href="#gh">GH</a> - <a href="#gi">GI</a> - <a href="#gl">GL</a> - <a href="#gn">GN</a> - <a href="#go">GO</a> - <a href="#gr">GR</a> - <a href="#gu">GU</a> - <a href="#gy">GY</a> - <a href="#ha">HA</a> - <a href="#he">HE</a> - <a href="#hi">HI</a> - <a href="#ho">HO</a> - <a href="#hu">HU</a> - <a href="#ja">JA</a> - <a href="#jo">JO</a> - <a href="#ib">IB</a> - <a href="#ip">IP</a> - <a href="#ir">IR</a> - <a href="#is">IS</a> - <a href="#iu">IU</a> - <a href="#ka">KA</a> - <a href="#ke">KE</a> - <a href="#ki">KI</a> - <a href="#kl">KL</a> - <a href="#ko">KO</a> - <a href="#kr">KR</a> - <a href="#ku">KU</a><br /><a href="#err">Errata corrige</a><br /><a href="#avviso">Avviso a' lettori</a><br /><a href="#note">Note</a></p>

<hr class="pad2" />

<p><span class="pagenum"><a name="Page_i-1" id="Page_i-1"></a>[i-1]</span></p>

<div class="esame"><a id="esame"></a>
<h2>ESAME<br />
<span class="small"><i>DELLE RIFLESSIONI CRITICHE</i></span></h2>
<p>SOPRA IL DIZIONARIO STORICO CRITICO<br /><br />
<span class="small"><i>DEGLI SCRITTORI DI MUSICA &amp;c.</i></span><br /><br />
<span class="x-small">DELL' AB. GIUSEPPE BERTINI</span></p>

<p class="indr pad2"><i>Tanti non est, ut placeum tibi.</i> Martial</p>
</div>

<p class="pad2">
Vantavasi Arlecchino in sulle scene di aver fatto molto rumore
al mondo, perchè servito avea alcun tempo di tamburo
in un reggimento. <i>L'autore di queste riflessioni</i> con maggior
ragione di Arlecchino può vantarsi di aver fatti de' rumori nel
mondo letterario, or con una <i>lettera</i>, poi con un'altra, come
<i>Musico</i>: poi con un <i>Panegirico</i>, come <i>Oratore</i>: e finalmente
con le presenti <i>Riflessioni</i>, come <i>Critico</i><a class="tag" name="tag1" id="tag1" href="#note1">[1]</a>. I primi ed
ultimi accessi della sua tipomanìa non gli hanno prodotto che
sintomi musici, e da queste sue <i>riflessioni musico-critiche</i> ben
può giudicarsi, s'egli possiede l'arte di far rumore: <i>Sunt
verba, et voces, prætereaque nihil</i>. Ma lasciamo da parte
queste bagattelle, andiamo al serio.
<span class="pagenum"><a name="Page_i-2" id="Page_i-2"></a>[i-2]</span>
</p>

<p>
Credendosi costui essere un gran barbassoro, alza cattedra
di critica, di logica, di musica, ed in tuono della più
ridicola pedanterìa, dà avvertimenti, spaccia delle massime,
profferisce sentenze. Attacca egli da prima il titolo del mio
Dizionario come <i>meno modesto</i> di quello de' Signori <i>Choron</i>, e
<i>Fayolle</i> (di cui non ne sa che il solo titolo da me riferito
nell'Introduzione), perchè costoro si contentano di chiamare
il suo solamente <i>Storico</i>, ed io ho dato in oltre al mio il nome
di <i>Critico</i>. Nel suo Lexicon, <i>critico impertinente e satirico</i>
sono sinonimi, ed in questo senso infatti possono dirsi <i>critiche</i>
le di lui <i>riflessioni</i>. Io non starò qui a dar la vera idea di tal
nome, poichè da niuno fuorchè da lui s'ignora. <i>Veggiamo però</i>
(sono sue parole ) <i>quanto in conseguenza dell'intento condotto
a fine, possa il nuovo dizionario del Bertini meritare il
titolo che lo decora; e diamo a questo autore qualche utile avvertimento
per la continuazione della sua opera.</i> Si ammiri quì
la modestia del nostro critico, e la generosità insieme di comunicare
i suoi lumi. Pria che io gli faccia le mie scuse,
di non esser ito in cerca delle sue vaste cognizioni, e gliene
renda le dovute grazie per avermi in ciò prevenuto, favorirà
dirmi <i>ubi litteras musicas didicit</i>? Dai bei libri, di cui
egli ha regalato sinora il pubblico intorno alla musica, non
dà certo grande idea delle sue cognizioni musicali, anzichè
dà a divedere abbastanza, quanto sia in dietro rapporto alla conoscenza
de' nuovi progressi di quest'arte, e scienza, e da
migliori e più recenti scrittori, cosichè parmi che non sia egli
in istato di darmi <i>qualche utile avvertimento per la continuazione
della mia opera</i>, di cui quasi si lagna <i>di non aver ancora
felicemente che un sol volume</i>, quasi che io mi fossi seco
o col pubblico obbligato di dare in pochissimi giorni il
compimento dell'opera.
<span class="pagenum"><a name="Page_i-3" id="Page_i-3"></a>[i-3]</span>
</p>

<p>
<i>Esaminiamo dapprima</i> (prosiegue egli) <i>l'introduzione per
formar la quale confessa l'autore essersi servito dell'opera di
M. Choron</i>, Principes ec. <i>All'ombra di questo celebre scrittore
il Sig. Bertini spaccia delle opinioni che ci sono sembrate
ardite, poco musicali e niente filosofiche.</i> In ogni parola non
vi scorgete che bile, malignità, contraddizione. Per far presente
a' miei lettori sotto quanti e quali rapporti può considerarsi
la musica, in una nota dell'introduzione a piè di pagina
io li avverto che a formare un tal quadro mi sono servito
dell'eccellente opera di M. Choron; ed egli ciò malignamente
rileva, quasichè accusar mi volesse come <i>plagiario</i>, titolo
che esclusivamente a lui cedo, e che a ragione egli merita
per le sue <i>rapsodie musicali</i>, o lettere pretese <i>filarmoniche</i>.
Chiama quindi celebre scrittore M. Choron, senz'avere
altra notizia dell'esistenza di questo autore e de' suoi scritti,
che dal mio Dizionario, ed <i>all'ombra</i> di costui, dice egli di
<i>aver io spacciate delle opinioni</i> a suo parere <i>ardite, poco musicali
e niente filosofiche</i>. Se queste opinioni appartengono a
M. Choron, come par ch'egli l'insinui, perchè lo chiama <i>celebre</i>?
Se non sono di costui, perchè dire che io le ho spacciate
<i>all'ombra</i> del medesimo? Questo gran maestro di logica
non sa abbastanza difendersi dai parologismi e dalle contraddizioni.
</p>

<p>
Prosiegue il critico. <i>Dà egli</i> (Bertini) <i>una nuova definizione
della composizione musicale in questi termini. La composizione
è l'arte di far della musica. Così un inetto autor
di rettorica definito avea l'eloquenza l'arte di far de' discorsi.
Questo retore avea certo bisogno di studiar la logica.</i> Quì
sua industria stà nel gettar un pò di polvere negli occhi al
suo lettore, e sorprenderne l'accortezza. Mette in antitesi la
<span class="pagenum"><a name="Page_i-4" id="Page_i-4"></a>[i-4]</span>
mia definizione con quella del suo inetto retore, e se gli riesce
dar così ad intendere che l'una e l'altra manchi alle regole
di una buona logica. Vediamolo, mentre egli ne esce con un
salto, protestando che in <i>quanto alla definizione del Bertini
non si prende la pena di esaminarla</i>.
</p>

<p>
Perchè una definizione sia compita ed esatta dee ella indicare
il genere o la specie prossima a cui la cosa appartiene
e la differenza che la distingue da tutte le altre del medesimo
genere, o della medesima specie. Quindi vien bene definita
la composizione <i>l'arte di far della musica</i>, perchè si contiene
prossimamente nel genere d'ogni sorta di musica, e mal
si diffinisce <i>l'arte d'inventar dei canti e di accompagnarli con
conveniente armonia</i>, poichè questa differenza non la distingue
abbastanza da tutte le altre specie di musica, che esser possono
senza veruno accompagnamento. Quì non si tratta di
Contrappunto, che <i>non è se non un ramo della Composizione</i>, e
l'inganno del nostro Critico consiste nel confonder questa con
quello, come espressamente lo aveva io avvertito di Sulzer alla
pag. XX, del mio Discorso preliminare. Ma egli senza volersi
prender la pena di esaminare, vuol far rumore a torto
ed a dritto.
</p>

<p>
<i>Venendo poscia l'autore</i> (egli dice) <i>all'enumerazione delle
differenti parti che compongon la musica in generale, considera
l'erudizione musicale come parte di quella riguardata
quale scienza; ed eccoti in tal guisa confusa la storia colla
scienza.</i>
</p>

<p>
Da che nello scorso settembre uscì nel pubblico il <i>Prospetto</i>
del mio Dizionario, per un principio di quell'urbanità e
buona educazione, mercè la quale tanto riluce nel suo ordine<a class="tag" name="tag2" id="tag2" href="#note2">[2]</a>,
<span class="pagenum"><a name="Page_i-5" id="Page_i-5"></a>[i-5]</span>
e nella civile società questo Polifemo della pedanterìa,
debaccando da per tutto recava argomenti della mia insufficienza,
e ne deduceva a suo modo le prove da quel <i>Prospetto</i>
medesimo: tra queste l'invincibile era a suo avviso l'aver
io posto la storia nella classe delle scienze. Egli ha avuta
una così dolce insieme e superba compiacenza di questa sua
critica, che viene ora buonamente a ripeterla in queste delicate
riflessioni. Ma se letto avesse il Cancellier Bacone nella divisione,
che egli fa delle scienze, trovata appunto avrebbe la <i>Storia</i>
nella loro classe riposta: se letto avesse il <i>Discorso preliminare
dell'Enciclopedia</i>, il capo d'opera di M. D'Alembert,
dove egli dà la genealogia e l'enumerazione delle scienze, vi
avrebbe trovata a queste annoverata la <i>Storia</i>. <i>La Chronologie et
la Géographie</i>, egli dice, <i>sont les deux rejettons et les deux soutiens
de la science de l'Histoire</i> (pag. 57.) E nei suoi Elementi
di filosofia: <i>Dans la plupart des sciences, telles que la Physique,
la Medicine, la Jurisprudence et l'Histoire</i>, etc. (pag. 41.)
Eccoti dunque in tal guisa confusa la storia colla scienza. Ma
priacchè egli abbracciato avesse <i>invitâ Minervâ</i> il mestier di Censore,
avrebbe dovuto studiar a fondo il soggetto, misurar le sue
forze, disaminar bene <i>quid valeant humeri quid ferre recusent</i>,
non avventurare a caso ed a tastoni la sua critica, ed esporsi
così alle risa degli uomini di buon senso. Ci lusinghiamo, che
il passato gli serva di lezione per l'avvenire, e che si guarisca
<span class="pagenum"><a name="Page_i-6" id="Page_i-6"></a>[i-6]</span>
dalla manía di censurare e di scrivere, o che s'impegni almeno
a far ciò con più di posatezza e di senno.
</p>

<p>
All'ignoranza egli unisce ancora la mala fede. <i>Il Sig. Bertini
asserisce</i> (sono sue parole) <i>che il sistema del basso fondamentale
e dei rivolti del Rameau è stato rovesciato dall'ill. Eximeno.</i>
Reca quindi più passaggi di questo autore, dove parla del basso
fondamentale, e tronca uno di questi rapportandone soltanto
quella porzione, in cui Eximeno trova <i>Rameau</i> degno di lode:
in questa maniera vuol egli mostrar falsa la mia asserzione.
Ma il basso fondamentale, che insegna l'Eximeno è lo stesso,
che quello del sistema di Rameau? e nol confuta anzi chiaramente?
Ecco l'intero luogo dell'Eximeno recato a metà dal Censore.
<i>Sebben errò, al mio parere, il Sig. Rameau nell'origine e
nelle regole del basso fondamentale, è nondimeno degno di somma
lode</i> ec. E più espressamente nella sua Introduzione, pag. 55:
<i>Il nome di basso fondamentale è stato inventato dal cel. Sig Rameau:
e sebbene l'origine e le regole da lui stabilite circa questo
Basso saranno in quest'Opera rifiutate, nondimeno s'è ritenuto
il nome</i> ec. L'Eximeno tenne parola, rovesciò il sistema
nello stesso capitolo citato dal Censore, e ne serbò solo il nome.
A che far dunque tanti rumori? In quanto alla dottrina
dei rivolti, niuno mette in dubbio la loro utilità, e solo dal P.
Sacchi, e dal Bertini, <i>non sognando</i> si sostiene, che il metodo
degli antichi su i rivolti per la facilità e chiarezza, che maggiore
non potrebbe desiderarsi, è preferibile di molto a quello dei
moderni, Rousseau, Rameau, e d'Alembert, i quali colla loro
dimostrazione teorica l'hanno anzi che no inviluppato, reso più
difficile, e per conseguenza inutile. “Le speculazioni, i discorsi,
le dispute, che i moderni ne hanno fatte, e tuttavia ne fanno,
quale vantaggio mai hanno arrecato all'arte? In quale parte per
<span class="pagenum"><a name="Page_i-7" id="Page_i-7"></a>[i-7]</span>
essi o più perfetto, o più facile è divenuto l'artificio musicale?”
(<i>Sacchi, Lett. a M. Pichl</i>). Se il Censore si fosse presa la pena
di comparare il semplicissimo sistema dell'Eximeno intorno
ai rivolti a quello intrigatissimo del Rameau, l'avrebbe trovato
tutt'altro di quel che dà ad intenderlo, e così svanita sarebbe
la di lui maraviglia per quel che dice questo autore in favor de
rivolti. Ma egli malignamente confonde l'una cosa con l'altra,
<i>miscet quadrata rotundis</i>, e non fa che rumori.
</p>

<p>
<i>In questa contingenza Bertini</i> (egli prosiegue) <i>dopo d'aver
trattato il Rameau come trattansi i grand'uomini da chi non è
alla portata di conoscerli, finisce in tali termini, ec.</i> Come ci
entra quì <i>contingenza</i>, sel veda egli che ama usar delle parole
oltre al senso stabilito dalla convenzione degli uomini. E dopo
aver riferite le mie stesse parole, così poi termina: <i>Ecco
per tanto Rousseau, e d'Alembert, Condillac ed intere accademie
tacciate di presunzione e d'ignoranza di cose musicali</i>. Quì
scambia le accademie di scienze per accademie di musica, mentre
pretende che quelle non ignorassero le cose musicali. <i>L'onore
di questa critica era riserbato all'autore del dizionario l'ab.
Bertini.</i> Rameau è l'oracolo del Censore, ed ei dà dell'anatema
a tutti coloro che osano contraddirlo in qualche cosa: <i>ipse
dixit</i>, e tanto basta. Rameau è il suo idolo, e egli come Don
Chisciotte si crede in dovere di brandir la lancia in difesa della
sua Dulcinea. Chi contende frattanto al Rameau il titolo di
grand'uomo in riguardo a moltissime cose, ch'egli ha scritto utilissime
alla pratica? chi niega esser egli stato uno dei più celebri
musici della Francia? Il dettaglio dei servigj resi da lui a quest'arte
si appartiene all'articolo che di lui verrà fatto a suo luogo:
nel Discorso preliminare non si attacca che il suo sistema
di teoria musicale, il quale non è più che un sistema, del di cui
<span class="pagenum"><a name="Page_i-8" id="Page_i-8"></a>[i-8]</span>
successo dubitava egli stesso, come può vedersi da due lettere
da lui scritte al P. Martini, a cui l'Instituto di Bologna rimesso
ne aveva l'esame. Da me non se n'è dato altro giudizio oltre
a quello che ne han recato i grand'uomini, e musici filosofi
di tutte le colte nazioni, senza eccettuarne gli stessi di lui
nazionali non inferiori di merito ai d'Alembert, Rousseau, Condillac,
quivi da me riferiti. Costoro, dopo un esame imparziale
di quel sistema, non per via di vane declamazioni, e di pedantesca
ciarlataneria, armi usate dal nostro ridicolo censore,
ma con valevolissime ragioni dimostrato ne hanno l'incoerenza,
i difetti, e l'inutilità insieme. Le accademie stesse non sono tribunali
infallibili, e i loro giudizj non sono inappellabili, questi
debbono riguardarsi relativamente ai lumi dal secolo, in cui
sono stati profferiti. Gli elogj e le censure non vanno a numero,
ma a peso.
</p>

<p>
Io so che il buon uomo ha poi le sue ragioni di lodare a
torto ed a dritto il gran Rameau. <i>All'ombra di questo celebre
scrittore</i> non va egli superbo di essere autore di due lettere di
ciarlataneria musicale? e quel ch'è più, ci minaccia anche della
terza, e quarta. Come minaccia eziandio di continuare la luminosa
sua critica, e le sue sensatissime riflessioni. In quanto a
me basta di avere così additato <i>ex ungue leonem</i>.<a class="tag" name="tag3" id="tag3" href="#note3">[3]</a> Chechè in
avvenire farà, dirà, scriverà contro di me, io profitterò della
favoletta del Boccalini. “Un viaggiatore nojato al sommo dal
romor delle cicale, come gli saltò in testa di ammazzarle, non
fece che sviarsi: se egli proseguiva in pace il suo cammino, le
cicale sarebbero morte senz'altro a capo d'otto giorni.”
</p>

<hr />

<p>
<span class="pagenum"><a name="Page_1" id="Page_1"></a>[1]</span>
</p>

<h2>
C
</h2>

<p><a id="ca"></a>
<span class="smcap bigword">Caccini</span> (Giulio), gentiluomo
romano ed uno di
quei dotti professori di musica
del secolo 16º, in Firenze,
i quali riunivansi per ragionar
di quest'arte presso
il Conte Giov. de' Bardi. Il
Caccini, siccome era di vivo
e pronto ingegno fornito,
prese a perfezionare la
maniera inventata dall'illustre
Vincenzo Galilei, e molte
belle cose introdusse del
suo nella musica, che non
poco contribuirono a migliorarla.
Uno dei principali
mezzi fu quello di applicar
l'armonia a parole cantabili
cioè a poesie appassionate
ed affettuose. Egli sollecitò
per ogni dove gli autori a
lavorare a bella posta poesie
pel canto, nè tralasciò di
concorrere anch'egli poetando
al medesimo fine. Dalle
carte di lui musicali cavò l'<i>Arteaga</i>
una sua graziosa
canzonetta, perchè rendesse,
egli dice, più noto a' suoi
nazionali codesto valentuomo
ignorato in oggi da' poeti
e da' musici, ma che merita
un luogo distinto fra
gli uni e fra gli altri. (<i>Delle
rivoluz. ec. tom. I. p. 244</i>)
Il Caccini nella dotta prefazione
alle sue <i>Nuove Musiche</i>
attesta, che più vantaggio
egli trasse dal commercio
e da' suggerimenti degli
uomini letterati, che da'
trent'anni spesi nelle scuole
musicali e nell'arte del contrappunto,
il quale, secondo
lui, poco o nulla giova a
perfezionare la musica. Egli
di accordo co' suoi amici il
Corsi, il Rinuccini ed il Peri,
studiò tanto sulla maniera
di accomodar bene la musica
alle parole, che finalmente
trovò l'antico recitativo,
ossia la declamazione
musicale usata da' greci, ch'era
stato da lungo tempo il
principale scopo delle loro
ricerche. Il primo saggio,
ch'ei ne diede fu nella <i>Dafne</i>
del Rinuccini l'anno 1594
ch'egli mise in note, e quindi
nella tragedia dell'<i>Euridice</i>
in occasione dello sponsalizio
di Maria de' Medici
col re di Francia Arrigo IV
che ebbe il più maraviglioso
successo. Fra le altre poesie
<span class="pagenum"><a name="Page_2" id="Page_2"></a>[2]</span>
da lui poste in musica
furonvi i <i>Pietosi affetti</i> del
Grillo rinomato poeta di
quei giorni, cantati avanti
il pontefice. Il Grillo al
Caccini in ringraziamento
scrive tra le altre cose: “Ella
è padre di nuova maniera
di musica, d'un
cantar senza canto o piuttosto
d'un cantar recitativo,
nobile e non popolare:
che non tronca, non
mangia, non toglie la vita
alle parole, non l'affetto:
anzi gliele accresce,
raddoppiando in loro
spirito e forza. È dunque
invenzion sua questa
bellissima maniera di cantare,
e forse ella è nuovo
ritrovatore di quella
forma antica perduta già
tanto tempo fa nel vario
costume d'infinite genti,
e sepolta nell'oscura caligine
di tanti secoli: il
che mi si va più confermando,
dopo essersi recitata
sotto cotal sua maniera
la bella pastorale
del signor Ottavio Rinuccini: — In
somma questa
nuova musica oggidì
viene abbracciata universalmente
dalle buone orecchie,
e dalle corti de'
principi italiani è passata
a quelle di Spagna e
di Francia, e d'altre parti
d'Europa ec.” (<i>V.
Idea del segretario di Bartol.
Zucchi, p. 2</i>). Il Caccini
fu anche il primo a
raffinare il canto monodico,
introducendovi non pochi
ornamenti di passaggi, trilli,
gorgheggi e simili cose
le quali saggiamente e parcamente
adoperate contribuirono
a dar espressione e
vaghezza alla melodia. Egli
era stato discepolo di Scipione
della Palla celebre pel
suo tempo: visse alla corte
del gran duca di Toscana e
morì in Firenze sul principio
del secolo decimosettimo.
</p>

<p>
<span class="smcap">Caffarelli</span> (Gaetano), il
di cui vero nome di famiglia
era Majorano, nacque a Bari
nel regno di Napoli da un
povero contadino: fu allievo
di Porpora come Farinelli,
cui egli uguagliò in riputazione
e in talento, ma non
mai in modestia. Si sa in
qual maniera instruì Porpora
<span class="pagenum"><a name="Page_3" id="Page_3"></a>[3]</span>
questo cantante, di cui detestavane
l'insolenza. Per lo
spazio di cinque anni fecegli
costantemente imparare la
stessa pagina sulla quale aveva
egli notato da prima i
più semplici elementi del canto,
e quindi dei trilli, delle
note di salto e de' passaggi
di diverse specie. Al sesto
anno vi aggiunse delle
lezioni di articolazione, di
pronunziazione e di declamazione
in fine, dopo di che
lo scolare che ancora non
credeva di essere se non agli
elementi, restò ben sorpreso
allorchè gli disse il maestro:
<i>Vattene mio figliuolo, tu
nulla hai più d'apprendere:
tu sei il primo cantante dell'Italia
e del mondo</i>. Verso
il 1730, Caffarelli portossi
in Inghilterra, e sorprese
tutti coloro che l'udirono;
di ritorno alla patria cantò
egli su molti teatri con un
prodigioso successo. Fu allora
che sentendo il merito
straordinario di Gizziello, il
quale trovavasi in Roma, prese
subito la posta, e viaggiò
per tutta la notte affinchè
giungesse, ove l'indomani
darsi doveva una grand'opera.
Involto nel suo mantello,
entrò di soppiatto in
platea, ed allorchè ebbe inteso
Gizziello, <i>bravo!</i>, gridò
egli, <i>bravissimo Gizziello!
è Caffarelli che te lo
dice</i>. Lasciò quindi prestamente
il teatro, riprese la
posta, a tornò con la medesima
prestezza in Napoli.
Egli venne in Francia ai tempi
della delfina, principessa
di Sassonia, che molto amava
la musica; e cantò più
volte nel Concerto spirituale.
Luigi XV incaricò uno
de' suoi gentiluomini di camera
a fargli un regalo: il
gentiluomo mandò a Caffarelli,
per mezzo del suo segretario,
una superba scatola
d'oro da parte del re.
<i>E che!</i> disse Caffarelli, <i>il
re di Francia manda a me
questa scatola! aspettate signore</i>
(aprendo il suo scrigno)
<i>eccone trenta, la menoma
delle quali vale assai
più di questa: se pure non
fosse adorna del ritratto di
S. M., allora...</i>. “Amico, ripigliò
il segretario, il re di
Francia non usa far regali
<span class="pagenum"><a name="Page_4" id="Page_4"></a>[4]</span>
del suo ritratto che agli ambasciadori...”
<i>Ebbene</i>, riprese
Caffarelli, <i>che il re li faccia
cantare a questi signori ambasciadori</i>.
Tutto ciò fu riferito
al re, che ne rise moltissimo,
e raccontollo alla
delfina. Questa principessa
mandò tosto a chiamare il
musico, e senza dirgli parola
su la sua insolente richiesta,
gli diè in dono un bel
diamante, e nel tempo stesso
presentogli un passaporto. — “Questo,
gli disse, è
segnato dal re, il che è
sommo onore per voi, ma
bisogna profittarne, perchè
non vale più di dieci
giorni.” In riguardo
all'insolente carattere del
Caffarelli grazioso è l'aneddoto
che ne rapporta in una
lettera il Metastasio in data
del 1749, allorchè trovavasi
quel cantante in Vienna; io
lo rapporterò con le stesse
parole del poeta: “Questo
valoroso Caffarelli con pubblica
ammirazione ha dimostrato
non esser egli meno
atto agli studj di Marte, che
a quelli di Apollo... Il poeta
di questo teatro è un milanese,
giovane vivace, inconsiderato,
e non men ricco
di abilità, che povero di
giudizio. A questo hanno
gl'impresarj confidata, oltre
la cura di raffazzonare i libretti
tutta la cura teatrale. Non
so se per rivalità d'ingegno o
di bellezza, fra questo ed il
Caffarelli s'è fin dal primo
giorno osservato una certa
ruggine, per la quale sono
molte volte fra loro trascorsi
a motti pungenti, ed equivoci
mordaci. Ultimamente
il Migliavacca (che
tale è il nome del poeta)
fece intimare una pruova della
nuova opera, che si prepara.
Tutti i membri operanti
concorsero, a riserba
del Caffarelli: o per effetto
di natura contraddittoria, o
per l'avversione innata, ch'egli
si sente per ogni specie
di ubbidienza. Sullo sciogliersi
dall'armonico congresso
comparve nulla di
meno in portamento sdegnoso
e disprezzante, ed
a' saluti dell'ufficiosa assemblea
rispose amaramente,
dimandando, <i>a che servono
queste pruove?</i> Il direttor
<span class="pagenum"><a name="Page_5" id="Page_5"></a>[5]</span>
poeta disse in tuono
autorevole, <i>che non si doveva
dar conto a lui di ciò
che si faceva: che si contentasse
che si soffrissero le sue
mancanze: che poco conferiva
all'utile o al danno dell'opera
la sua presenza, o la
sua assenza: che facesse egli
ciò che volea, ma lasciasse
almen fare agli altri ciò che
doveano</i>. Irritato più che
mai Caffarelli dell'aria di superiorità
del Migliavacca,
lo interruppe replicando gentilmente:
<i>che chi aveva ordinata
simil pruova era un
solennissimo C......</i> Or quì
perde la tramontana la prudenza
del direttore, e lasciandosi
trasportare ciecamente
dal suo furor poetico, cominciò
ad onorarlo di tutti
quei gloriosi titoli, dei
quali è stato premiato il merito
di Caffarelli in diverse
regioni di Europa; toccò alla
sfuggita, ma con colori
assai vivi alcune epoche più
celebri della sua vita, e non
era per tacer così presto;
ma l'eroe del suo panegirico,
troncò il filo delle proprie
lodi, dicendo arditamente
al Panegirista: <i>Sieguimi,
se hai coraggio, dove
non vi sia chi t'ajuti</i>; ed
incaminossi in volto minaccioso
verso la porta della
camera. Rimase un momento
perplesso lo sfidato
poeta, quindi sorridendo soggiunse:
<i>veramente un rival
tuo pari mi fa troppa vergogna:
ma andiamo che il
castigare i matti, è sempre
opera cristiana</i>; e si mosse
all'impresa. Caffarelli, o che
non avesse mai creduto così
temerarie le muse, o che
secondo le regole criminali
pensasse di dover punire il
reo <i>in loco patrati delicti</i>,
cambiò la prima risoluzione
di cercare altro campo di
battaglia, e trincerato dietro
la metà dell'uscio fece
balenar nudo il suo brando,
e presentò la pugna al nemico:
ma non ricusò l'altro
il cimento, <i>E fiero anch'egli
il rilucente acciaro,
Liberò dalla placida guaina</i>.
Tremarono i circostanti, e
si aspettava a momenti di
veder fumare su i cembali,
ed i violini il sangue poetico
e canoro; quando Mad. Tesi
<span class="pagenum"><a name="Page_6" id="Page_6"></a>[6]</span>
sorgendo finalmente dal
suo canapè, dove aveva giaciuto
fin allora tranquillissima
spettatrice, s'incamminò lentamente
verso i campioni.
Allora (o virtù sovraumana
della bellezza!) allora quel
furibondo Caffarelli in mezzo
a' bollori dell'ira, sorpreso
da un'improvisa tenerezza,
le corse supplichevole
all'incontro, le gettò il
ferro a' piedi, le chiese perdono
de' suoi trascorsi, e le
fè generoso sacrifizio delle
sue vendette. Diè segni di
perdono la ninfa: rinfoderò
il poeta; ripreser fiato gli
astanti: ed al lieto suono di
strepitose risate si sciolse la
tumultuosa assemblea. Oggi
gl'istrioni Tedeschi rappresenteranno
nel loro teatro
questo strano accidente, ec.”
Caffarelli nel 1740, cantò
in Venezia, e dicesi per
certo che in una sola serata
guadagnò quivi settecento
zecchini. Tanti successi e
tante ricompense lo misero
in istato di comprarsi il ducato
<i>di santo Dorato</i>, di cui
ne prese il titolo e legollo
poi al suo nipote. Ma non
cessò non per tanto di cantar
ne' conventi e nelle chiese,
e di farsi caramente pagare.
Alla sua morte che avvenne
nel primo di febbrajo
del 1783, lasciò al nipote
dodici mila ducati di rendite,
fra le quali bisogna porsi
la superba casa che avevasi
fatta fabbricare in Napoli,
e dove leggevasi quella
modesta iscrizione: <i>Amphion
Thebas, ego domum</i>: alla quale
un bello spirito sdegnato
di cotanta albagia scrisse al
di sotto: <i>Ille cum: tu sine</i>.
</p>

<p>
<span class="smcap">Caffaro</span> (Pasquale), uno
de' più dotti armonisti del
prossimo passato secolo, nacque
a <a id="tn7"></a>Lecce nel regno di
Napoli verso il 1706, studiò
la composizione sotto il
gran Leo, nel conservatorio
della <i>Pietà</i>, e fu quivi uno
dei piccoli maestri di mio
padre, col quale restò mentre
visse, amicissimo: io conservo
ancora alcune di lui
lettere scritte al medesimo.
Caffaro fu il primo a dare
una forma elegante all'arie
<i>cantabili</i>. La sua famosa aria
<i>Belle luci che accendete</i>,
servì di modello a tutti i
<span class="pagenum"><a name="Page_7" id="Page_7"></a>[7]</span>
compositori. Al riferir di
Langlé suo scolare, quest'aria
ebbe un sì prodigioso
successo, che se ne dipinse
il <i>tema</i> su i vasi di porcellana
della manifattura del re
di Napoli. Egli divenne in
appresso maestro della corte
e della cappella del re di
Napoli, e maestro del conservatorio
della <i>Pietà</i>. Oltre
più opere da lui composte,
vi ha eziandio molta musica
di chiesa ch'egli scrisse a
due cori. Il suo <i>Stabat</i> a
quattro voci in canone doppio
è celebratissimo, come
lo è del pari il salmo <i>Confitemini</i>
ridotto in versi italiani
dal Ch. Mattei e posto
in musica a più voci dal Caffaro,
il di cui spartito osservando
il gran Iommelli
ne rilevò la bellezza specialmente
ne' ripieni, e ne' cori,
i quali, com'egli stesso
lo attestò al Mattei, non potevansi
migliorare: anzi da
costui pregato a porre in note
il salmo <i>Diligam</i>, da lui
similmente tradotto in poesia
lirica toscana, modestamente
gli disse, che bisognava
prima far dimenticare
quella musica, per farne uno
eguale in quel genere stesso.
Il medesimo Iommelli,
giudice assai illuminato e che
sapeva render giustizia all'altrui
merito, era solito di
lodare la fecondità originale
del Piccini, la gioconda facilità
del Sacchini, la vivace
novità del Paesiello, <i>la
dottrina armonica del Caffaro</i>,
l'esperienza teatrale
del Buranelli, la filosofica
economia del Gluck, e la
giusta misura del Sassone,
il quale meglio di tutti, ei
diceva, seppe il <i>ne quid nimis</i>
(<i>Matt. Mem. del Iommelli.</i>)
</p>

<p>
<span class="smcap">Caffiaux</span> (don Filippo-Giuseppe),
francese benedettino
della dotta congregazione
di san Mauro, morto a
san Germano de' Prati nel
1777, è autore di un libro
cui diè il titolo d'<i>Essai d'histoire
de la Musique</i>, 4º.
</p>

<p>
<span class="smcap">Cajon</span> (Mr.), autore degli
<i>Elementi di musica a una
o due voci</i>, Parigi 1772, in
fol. Egli con molto artifizio
rubò le lezioni di Bordier, per
comporre gli elementi musicali,
che pubblicò sotto il
<span class="pagenum"><a name="Page_8" id="Page_8"></a>[8]</span>
suo nome. “Io non mi sono
dimenticata, dice Mad.
Roland nelle sue memorie,
il musico Cajon, tristo uomicciuolo
ardito e ciarlone, nato
a Macon, dove era stato
cherico corista, e a mano
a mano soldato e disertor,
capuccino, commissario e
fuor d'impiego.... dopo
quindici anni finì con lasciar
Parigi, ove aveva contratto
dei debiti, per rendersi in
Moscovia, dove non so cosa
sia divenuto.”
</p>

<p>
<span class="smcap">Caldara</span> (Antonio), uno
de' più celebri compositori
dell'Italia sul principio
del 18º secolo, nacque in
Venezia. Dal 1714 sino al
1763 egli era a Vienna, vice-maestro
dell'imperial cappella.
Compose in questa
città, e a Mantova, e a Venezia
e a Bologna, dove era
stato per l'innanti, un
gran numero di opere sì per
chiesa che per teatro. I gran
maestri del suo tempo cercavano
di comporre delle
melodie piene di espressione
e di sostenerle con un accompagnamento
analogo al
carattere del canto. Caldara
era un di quelli che si
sono distinti maggiormente
in tal maniera: visse lunghissimamente
e travagliò sino
alla morte. A giudicarne dal
titolo d'una delle sue opere
impresse, pare che nella
sua giovinezza, siasi ancor
distinto qual sonator di violoncello.
(<i>V. Walther, Gerbert
e la Borde</i>)
</p>

<p>
<span class="smcap">Calegari</span> (Il P.) da Padova,
francescano in Venezia,
fioriva nel 1740. La sua
musica per chiesa era ammirata
dai migliori maestri finchè
gli venne fantasia di bruciarla,
e fare eseguire de'
pezzi in cui pretendeva realizzare
i principj de' Greci
sul genere enarmonico. Cotesta
strana musica disgustò
gli uditori, ed i musici la
trovarono ineseguibile. Il p.
Calegari era maestro di cappella
di sant'Antonio in Padova,
immediato predecessore
del Vallotti. (<i>v. Memor.
e lett. del p. Martini</i>)
Evvi anche oggidì un buon
compositore del nome di <i>Calegari</i>,
di cui nel <i>Magazino
di Musica</i> del Sig. Ricordi
in Milano vi ha: Iº <i>Il Fanatico
<span class="pagenum"><a name="Page_9" id="Page_9"></a>[9]</span>
per gli antichi Romani</i>;
IIº <i>L'Amor soldato</i>,
Opere buffe; IIIº <i>Il matrimonio
Scoperto, ossia le Polpette</i>,
farsa in musica.
</p>

<p>
<span class="smcap">Callimaco</span>, poeta greco e
bibliotecario del re Tolomeo
Filadelfo in Alessandria,
246 anni innanti Gesù Cristo.
Si dà per certo aver
egli scritto otto cento libri,
fra' quali uno dee trovarsene
sulla musica. Kircher pretende
che si conservi tuttora
in Roma nella biblioteca de'
gesuiti, ma il Meibomio mette
in dubbio cotale asserzione.
(<i>V. Fabric. bibl. gr.</i>)
</p>

<p>
<span class="smcap">Calmet</span> (Don Agostino),
dotto benedettino ed abate
di <a id="tn9"></a>Senones nella Lorena,
assai celebre nella Repubblica
delle Lettere per il gran
numero di opere date alla
luce, e particolarmente per
le sue dotte ricerche sull'antichità
della Bibbia, morì
nel 1757. Nel suo <i>Comento
su la Scrittura</i> pubblicato a
Parigi nel 1720, trovansi i
disegni degl'instrumenti di
musica degli Ebrei, con la
loro spiegazione, e una dissertazione
sopra i medesimi,
di cui ve n'ha una traduzione
italiana fatta in Lucca,
tom. 2, in 4º, 1729.
</p>

<p>
<span class="smcap">Calviere</span> (Antonio) nacque
in Parigi nel 1695. Egli
era il rivale e l'amico insieme
del celebre organista Daquin:
nel 1738, Calviere fu
scelto per organista della cappella
del re. Sono stimati
i suoi mottetti a due e tre
voci con tutta l'orchestra.
Il suo <i>Te Deum</i> a gran coro
con istrumenti da corda e
da fiato è un'opera degna di
giugnere alla posterità, e cel
dimostra uomo di genio. Uno
de' più belli passi di questo
<i>Te Deum</i>, dice un amator
di musica che fu presente
all'esecuzione, si è il versetto
<i>Judex crederis</i>. Dopo
di avere annunziata con un
recitativo semplice e maestoso
insieme, la venuta del
gran giudice, a cui i mortali
tutti debbono render conto
delle loro azioni, Calviere,
da uomo che sente vivamente
le cose, ha dipinto anticipatamente
quel giorno terribile
dell'estremo giudizio.
Cominciano i flauti dall'esprimere
il fischio de' venti;
<span class="pagenum"><a name="Page_10" id="Page_10"></a>[10]</span>
tutto il corpo dell'armonia
eseguisce una tempesta che
fa fremer di orrore. Un tamburo
situato nel mezzo dell'orchestra
e di continuo battente,
esprime lo spaventevole
fracasso del tuono unito
a quello delle tempestose
onde del mare: già sentesi
lo scompiglio della natura:
va in rovina l'universo,
tutto è ridotto al nulla.
Due trombe, situate dirimpetto
l'una dell'altra nelle
due tribune de' fianchi, fanno
alternativamente la rassegna.
Allora tutti i popoli
presi dallo spavento, in un
coro patetico alzano la loro
voce, e profferiscono; <i>Te
ergo quæsumus</i>, etc. Questo
valentuomo, dopo aver fatto
per lungo tempo le delizie
di tutti coloro che lo
sentivano alla corte e nella
città, finì di vivere li 18
aprile del 1755, nel sessantesimo
anno dell'età sua.
</p>

<p>
<span class="smcap">Calvisio</span> (Seto), e propriamente
Calwitz, musico
dottore nella scuola di San
Tommaso in Lipsia, nato
nella Turingia nel 1556, e
morto a Lipsia nel 1617, è
molto famoso per i suoi talenti
in musica, per la sua
erudizione nella cronologia
e nella lingua latina. Nel
1592, pubblicò egli: <i>Melopœia,
sive melodiæ componendæ
ratio, quam vulgo
musicam practicam vocant</i>.
Questo libro è per così dire,
<i>tutto d'oro</i>, secondo il
Brossard, e il migliore di
tutti quanti trattano a quell'epoca
della composizione
a più parti. Vi ha fra le altre
cose un'eccellente prefazione
nella quale dopo aver
fatta vedere la differenza
della musica degli antichi
greci, e latini da quella
del suo tempo, egli afferma
che la musica a più parti
non si cominciò a introdurre
che circa il 1300. Abbiamo
inoltre di quest'autore un'opera
su la musica, intitolata:
<i>Exercitatio musica</i>, etc.
Lipsiæ 1611. Calwitz fu uno
de' primi a adottare e commendar
l'uso delle sette sillabe
a dinotare le sette note
della scala, per così evitare
la sconvenienza delle mutazioni
nell'antica maniera
di solfeggiare. Walther dà
<span class="pagenum"><a name="Page_11" id="Page_11"></a>[11]</span>
dei dettagli bastanti per quel
che riguarda i suoi talenti e
le sue produzioni in musica,
ma bisogna ancora aggiungervi
le seguenti opere, cioè:
1. <i>De initio et progressu musices,
et aliis quibusdam ad
eam rem spectantibus exercitatio
praemisso praelectioni
musicae, in ludo Senatus
Lipsiensis ad D. Thomam</i>,
Lipsiae, 1600 in 8º. Quest'opera
contiene i principali
avvenimenti della storia della
musica ben seguiti ed esattissimamente
sviluppati.
2. <i>Exercitationes musicae tres
de praecipuis in arte musicâ
quaestionibus institutae</i>, Lipsiae
1611, in 8º. 3. Il <i>115º
salmo per dodici voci in tre
cori</i>, Lipsia, 1615 in fol.
4. I <i>salmi di Davide</i> posti
in canto da prima dal fu Mr.
Cornelio Becker, e ridotti
a quattro voci da Seto Calwitz,
Lipsia 1617, in 8º, e
molte altre composizioni per
chiesa.
</p>

<p>
<span class="smcap">Calvoer</span> (Gaspare), nato a
Hildesheim li 8 novembre
1650, morto nel 1725, sovrintendente
a Clausthal. Oltre
la piccola opera intitolata:
<i>De musicâ ac sigillatim
de ecclesiasticâ eoque
spectantibus organis</i>, Lipsiæ
1702, in 4º, di cui parla
Walther, ha trattato ancor
della musica di chiesa nel
vol. 2º del suo <i>Rituale ecclesiasticum</i>.
Scrisse eziandio
l'introduzione alla temperatura
pratica di Sin, che
contiene alquanti arcani della
musica, e che si trova
ancora nel <i>Vorhemache der
gelehrsamkeit</i>: ossia <i>gabinetto
di erudizione</i> di Falsio,
pag. 567 — 624. Fu ancora
Calvoer che incoraggiò e sovvenne
il giovane Telemann,
per fargli proseguire la carriera
musicale, che egli senza
lui avrebbe abbandonata.
</p>

<p>
<span class="smcap">Cambini</span> (Giuseppe), nato
in Livorno verso il 1750, si
stabilì a Parigi dopo il 1770.
Nella sua giovinezza ebbe la
riputazione di eccellente violinista.
Le sue opere impresse
sono: Cinque dozzine di
<i>sinfonie</i>; dodici dozzine di
<i>quartetti concertanti</i> pel violino:
più opere di <i>trio</i>,
<i>duetti</i> e di <i>sonate</i> sì per violino,
come per il forte-piano,
il flauto e 'l violoncello.
<span class="pagenum"><a name="Page_12" id="Page_12"></a>[12]</span>
La sua musica instromentale
è stata ricercata dagli amatori
all'epoca della sua pubblicazione;
la cantilena ne è
amabile e corretta la composizione.
Cambini non si
è limitato a comporre solo
della musica, egli pubblicò
nel 1788, diversi solfeggi,
di una difficoltà che va per
gradi, per l'esercizio del fraseggiare,
dello stile e dell'espressione,
con alcune necessarie
osservazioni ed un
basso in cifre per l'accompagnamento.
Si dice ch'egli
abbia in manoscritto un suo
<i>Trattato di composizione</i>, che
studiato aveva sotto il pad.
Martini.
</p>

<p>
<span class="smcap">Campbell</span> (dottor), professore
di medicina in Edimburg,
pubblicò ivi nel 1777
una sua opera col titolo: <i>De
musices effecta in doloribus
leniendis aut fugiendis.</i> Il dr.
Lichtenthal la cita con elogio
nel suo <i>Trattato dell'influenza
della musica sul corpo umano</i>
(Milano, 1811).
</p>

<p>
<span class="smcap">Campion</span>, membro dell'Accademia
di musica di Parigi,
sul principio del secolo
18º, diè al pubblico un
<i>Trattato di accompagnamento
e di composizione</i> secondo
la regola delle ottave di M.
Maltot, suo predecessore nel
posto all'Accademia.
</p>

<p><a id="tn12"></a>
<span class="smcap">Campioni</span> (Carlo-Antonio),
maestro di cappella del gran
duca di Toscana dopo il 1764
viveva da prima in Livorno,
d'onde fece incidere in Londra
i suoi trio per violino.
Facevasene allora così gran
conto che furon contraffatti
in Olanda e in Germania.
Divenuto maestro di cappella
travagliò per la chiesa. Nel
1767, compose un <i>Te Deum</i>
che fu eseguito da un'orchestra
di dugento persone. Egli
possedeva una delle più belle
collezioni di musica vocale
de' maestri del secolo 16º,
e 17º (<i>V. Burney t. 1.</i>).
</p>

<p>
<span class="smcap">Camprà</span> (Andrea), nato a
Aix nella Provenza nel 1660,
fu successivamente maestro
di musica delle cattedrali di
Tolone, di Arles, di Tolosa
e venne nel 1694 in
Parigi, ove fu ricevuto maestro
di cappella della cattedrale.
Dopo avere lungamente
goduta la più grande riputazione,
morì a Versaglies
<span class="pagenum"><a name="Page_13" id="Page_13"></a>[13]</span>
nel 1744 in età di 84 anni.
“Due uomini, dice l'ab.
Laugier, si sono particolarmente
distinti nella composizione
de' religiosi nostri
cantici; Camprà e la Lande.
Camprà uno de' più bei genj
per la musica, che siano
ormai comparsi, tutto dovette
alla natura, e non gli
fu d'uopo di studio se non
per lo sviluppo di tutte le
molle di sua brillante immaginazione.
La Lande men
felicemente nato per giugnere
alla perfezione, fu obbligato
a spianarsene il cammino
mercè un'assidua ed ostinata
fatica. Il primo, più
fecondo e più ardito, fu alcuna
volta il bersaglio della
troppo grande sua facilità.
Il secondo, più riserbato e
più saggio, fu sovente troppo
schiavo della severa sua
correzione. Camprà, spirito
vivace e leggiero, non si diè
mai la pena di limare e finir
le sue opere; tutto vi
comparisce tocco al primo
colpo; ma con un sì prodigioso
naturale, che si crederebbe
i suoi canti essersi
fatti da per loro medesimi,
e che per comporli, egli non
ha avuto bisogno che scriverli.
La Lande, spirito lento
e riflessivo, nulla ha prodotto
che non sia travagliato
all'estremo; si sente che
egli ha ritoccato più volte,
che non è riuscito se non a
forza di studio e di pazienza.
Camprà non è stato pressochè
mai mediocre: o è sublime,
o è piano: o niente
egli esprime, o esprime divinamente,
è un fuoco che
scintilla e si estingue; egli
ha dei slanci che incantano
e dei sdrucciolamenti
che rivoltano; quand'egli
ha delle grazie, le ha tutte;
quando piace, niuno
quant'egli. La Lande, più
sostenuto, è molto uguale
a se medesimo; egli non è abitualmente
sublime, e non è mai
pur basso: la natura non sempre
il serve bene, l'arte mai
l'abbandona: trovansi di raro
in lui que' pezzi amabili,
che Camprà rende così ingenui
e così toccanti quando
gli riesce di far bene;
ma non vi si scorgono, come
in cotesto, di que' luoghi
comuni e triviali, che
<span class="pagenum"><a name="Page_14" id="Page_14"></a>[14]</span>
sono il supplizio delle orecchie
delicate. Il carattere
di la Lande è più serio:
quel di Camprà è più ridente:
la musica del primo è
sempre più dotta; quella del
secondo è abitualmente più
vera. La Lande è un artista
che maggiormente si stima;
Camprà è un seduttore
che infinitamente fa amarsi.”
(<i>Apologie de la musique p.
122</i>). Passa quindi l'ab.
Laugier a far l'analisi della
musica dei <i>Salmi</i> composti
da Camprà. “Evvi, egli
dice, un'immagine più nobile
delle grandezze di Dio,
quanto il <i>Quis sicut Dominus</i>
del suo <i>Laudate pueri</i>?
un'espressione più forte della
di lui onnipotenza, quanto
il <i>Conturbatæ sunt gentes</i>,
grandioso magnifico coro
del <i>Deus refugium</i>? una
più ardita insinuazione della
confidenza che Dio inspira,
quanto il <i>Propterea non timebimus</i>
del medesimo salmo?
un quadro più soave
delle sue bontà come il <i>Memoriam
fecit</i> del <i>Confitebor</i>?
una rappresentazion più naturale
della fuga miracolosa
delle onde in presenza di
Mosè, come il <i>Mare vidit et
fugit</i> dell'<i>In exitu</i>? e cento
altri ammirabili luoghi, che
dico? anzi inducenti alla disperazione
per tutti coloro
che hanno a percorrere la
stessa carriera, ec.” (ibid.)
</p>

<p>
<span class="smcap">Cannutiis</span> (Pietro de), di
Potenza nel regno di Napoli
de' frati minori conventuali,
e professore di musica su
la fine del 15º secolo; da
Tevo e da Martini viene annoverato
tra gli autori di
musica, perchè nel 1501,
pubblicò egli in Firenze un
trattato col titolo di <i>Regulæ
florum musicæ</i> (<i>Walther</i>).
</p>

<p>
<span class="smcap">Canovio</span> (Alessandro),
uno de' più dotti italiani che
nel 15º secolo coltivarono
la teoria musicale: scrisse su
i principj specolativi di quest'arte,
che manoscritti conservansi
nella biblioteca dell'Istituto
di Bologna, e di cui
fan menzione Haym e Fontanini
nella loro <i>Biblioteca
italiana</i>. Un altro dello stesso
nome Canovio assai più
recente fece imprimere verso
il 1780, in Parigi sei duetti
per flauto e violino, ed
<span class="pagenum"><a name="Page_15" id="Page_15"></a>[15]</span>
altrettanti in Venezia.
</p>

<p>
<span class="smcap">Cantemiro</span> (Demetrio),
principe di Valachia al servigio
di Pietro il Grande
imperator delle Russie, celebre
per le vaste sue cognizioni
nelle scienze, è stato
direttore dell'Accademie di
Pietroburgo. Egli morì nelle
sue terre d'Ucrania in molta
stima presso a' suoi sudditi
nel 1723. Tra le molte
di lui opere vi è ancora
un'<i>Introduzione alla musica
turca</i>, stampata in lingua
moldava; e nella sua <i>Storia
compita della Turchia</i> egli
dice di essere stato il primo
ad introdurre nel 1691, le
note della musica presso i
Turchi in Costantinopoli, e
che egli ha formato non solo
una collezione di canzoni
turche, ma anche un'istruzione
su la musica di questa
nazione. Quest'ultima,
come ce lo assicura Mr. Reichardt,
si è perduta nel mare;
ed in quanto alle note,
niun Turco oggidì ne ha la
menoma cognizione
(<i>V. Hunstmagazin</i>).
</p>

<p>
<span class="smcap">Capella</span> (Marziano Mineo
Felice), nato in Africa, viveva
in Roma verso l'anno
490 di G. C. onorato come
si crede, della dignità
proconsolare. Egli fu uno
de' pochi latini scrittori della
greca armonia: il suo barbaro
poetico-prosaico, e greco-latino
linguaggio, e la
sua affettata e dura collocuzione
sono manifesti indizj
di aver egli scritto in assai
barbari tempi. Coll'occasione
di qualche maritaggio
(per quanto pare del suo
scritto) della primaria nobiltà,
compose egli le <i>Nozze
della Filologia</i>, nel cui
nono libro dà un compendio
degli scritti armonici di
Aristide Quintiliano. Egli
scrisse da poeta non mai da
armonico, comeché il di
lui compendio non sia privo
dell'intelligenza dell'arte.
Meibomio ha dato questo
suo <i>libro di Musica</i> nella
raccolta dei Greci Musici
alla fine del secondo tomo,
a Amsterdam 1652, in
4º. Marciano mette in bocca
d'una Dea il suo ragionamento
dell'armonia, benchè
questa s'ignorasse allora
dai mortali. La divisione
<span class="pagenum"><a name="Page_16" id="Page_16"></a>[16]</span>
della battuta in otto parti
non si trova che in questo
scrittore, quantunque
non sia aliena da' Greci pratici:
del rimanente costui
nulla ha di nuovo, e detta
il sistema equabile de' Greci
tale, quale si trova nel
primo libro di Aristide. L'erudizione
da lui raccolta alla
pag. 177 di quella edizione,
sopra i prodigj adoperati
dalla musica, deve considerarsi
come una finzion da
poeta: manca in questi l'esattezza
storica e regna l'iperbole
da per tutto. Pur
nondimeno tutta l'enciclopedia
de' secoli barbari consisteva
in questo libro delle <i>Nozze
filologiche</i>, ossia <i>Trattato
delle sette Arti liberali</i> di
Capella, come espressamente
lo dice Gregorio di Tours
nel libro decimo della sua
storia.
</p>

<p>
<span class="smcap">Capelli</span>, compositore italiano
de' nostri giorni, ha
scritto la musica del dramma
di <i>Achille in Sciro</i>, e quella
del salmo 116º in latino
a quattro voci, con molte
altre ariette e cantate. Nel
1783, comparve di lui nel
pubblico una <i>canzonetta</i> di
Metastasio con accompagnamento
di un Violino, e nella
<i>Gazzetta di musica</i> di Bossler,
trovasi in oltre di sua
composizione una scena di
un'opera italiana, per un
soprano, in partitura.
</p>

<p>
<span class="smcap">Capocino</span> (Alessandro),
nato nel ducato di Spoleto,
viveva in Roma nel 1620,
ove ha egli scritto cinque
libri di musica. (<i>V. Joecher</i>)
</p>

<p>
<span class="smcap">Capranica</span> (Cesare), maestro
di musica in Roma sulla
fine del secolo 16º, diè
quivi al pubblico: <i>Brevis et
accurata totius Musicæ notitia</i>,
Romæ 1591, in 4º. Quest'opuscolo
poco interessante
fu ristampato in Palermo
nel 1702, per opera di don
Vincenzo Navarra prete beneficiato
della cattedrale, con
alcune di lui correzioni. Della
stessa famiglia <i>Capranica</i>
di Roma troviamo ne' <i>Viaggi
musicali</i> di Burney, (tomo
11), una giovine cantatrice
<i>Rosa</i> di nome, allieva
della Mingotti, dopo il 1773,
a Monaco al servigio dell'elettor
di Baviera. Essa veniva
allora da Roma, e cantava
<span class="pagenum"><a name="Page_17" id="Page_17"></a>[17]</span>
con una straordinaria
nettezza; e di una maniera
molto aggradevole.
</p>

<p>
<span class="smcap">Caprara</span>, maestro di cappella
dell'imperatore in Vienna,
nel 1736 vi dirigeva
al teatro di quella città una
numerosa orchestra de' migliori
musici.
</p>

<p>
<span class="smcap">Caramuele de Lobkowitz</span>
(Giovanni), dottore e professore
in teologia, vescovo
di Vigevano, dell'ordine de' Cisterciensi,
nato a Madrid
nel 1606, oltre a molte sue
opere di altro argomento una
ven'ha pubblicata in Roma
su la musica, ella ha per
titolo: <i>Arte nueva</i> ec. cioè
<i>Nuova arte della musica inventata
da san Gregorio nel
600; corretta l'anno 1026
da Guido Aretino; restituita
alla primiera sua perfezione
l'anno 1620, da Fr.
Pietro de Urenna, ora ridotta
a questo breve compendio</i>,
l'anno 1644, in 4º, Roma.
La stessa opera è stata
impressa ancora in Vienna
nel 1745. Chi ne brama
ulteriori dettagli, potrà consultare
Walther e Arteaga,
tom. I, cap. 4, pag. 203.
</p>

<p>
<span class="smcap">Carapella</span> (Tommaso),
maestro di cappella in Napoli
verso il 1700. Il P. Martini
nella sua <i>Storia</i> parla
vantaggiosamente del di
lui stile madrigalesco. In Napoli
si è stampata nel 1728
una collezione di cantate a
2 voci composte da questo
autore.
</p>

<p>
<span class="smcap">Carbasus</span> (L'abbate). Nel
1739, comparve sotto questo
nome un opuscolo in 12º,
col titolo di <i>Lettre sur la
mode des instrumens de musique</i>:
M. de Boisgelou riguardava
come pseudonimo
quest'autore.
</p>

<p>
<span class="smcap">Carbonel</span> (Gius. Franc.
Narcisso), figliuolo di Giuseppe
Natale Carbonel inventore
di uno stromento detto
<i>galoubet</i>, e morto nel
1804, nacque in Vienna d'Austria
nel 1773. Allorchè
i suoi parenti vennero a Parigi
egli non aveva più di
cinque anni: suo padre insegnogli
gli elementi della
musica, ed allorchè si stabilì
la scuola reale del canto
verso il 1783, egli fu del
numero de' ragazzi scelti per
entrarvi, e vi proseguì in
<span class="pagenum"><a name="Page_18" id="Page_18"></a>[18]</span>
una maniera più estesa, i
suoi studj musicali. Fu anche
del numero di coloro,
le di cui felici disposizioni
dando delle speranze, meritarono
delle pensioni. Benchè
allievo, egli esiggeva 400
lire per anno. Aveva allora
una graziosa voce di soprano,
e cantava in tutte le messe
solenni eseguite nelle chiese
di Parigi: a quest'epoca
cantò tre volte sin nella
cappella del re, ove i capi
della scuola reale desideravano
di farlo sentire. Egli
fu allievo nella scuola di Gobert
per il cembalo; di Rodolphe
e di Gossec per l'armonia
e la composizione;
di Piccini, Langlé e Guichard
per il canto. Verso
il 1787, egli fece eseguire
al Concerto Spirituale una
scena di sua composizione
(<i>la Morte del principe Leopoldo
di Brunswick</i>). Egli
stesso cantovvi la prima aria
con la sua voce di soprano;
ma nello spazio de' due pezzi
che cantavano Rousseau
e Chardini, la commozion
naturale a un ragazzo di quattordici
anni produsse in lui
tale rivoluzione, che affrettò
il cambiamento della sua
voce, e senza avere provato
altro effetto della mutazione,
cantò egli il trio
che termina la scena, metà in
voce di soprano, metà in voce
di tenore. Dopo quest'epoca
non ha conservati che
de' tuoni medj bastanti per
dare le sue lezioni come professore
di canto. Tra gli allievi
ch'ha formati in Parigi,
vi si distingue Mad. Scio
celebre attrice del teatro Feydeau.
Carbonel è autore di
più scene ed oratorj eseguiti
nel Concerto Spirituale,
e di tre opere di sonate per
il piano-forte stampate con
altri pezzi separati in Parigi.
</p>

<p>
<span class="smcap">Carcani</span> (Giuseppe), maestro
di cappella agl'incurabili
in Venezia, nato a Crema
nella terra ferma, cui
propose il medesimo Hasse
per suo successore, allorchè
lasciò quel posto per rendersi
a Dresda. Si conservano
ancora molte di lui composizioni:
nel 1742, egli compose
l'opera <i>Amleto</i> per il
teatro di Venezia. Egli fu
uno de' primi, secondo il
<span class="pagenum"><a name="Page_19" id="Page_19"></a>[19]</span>
Carpani, a scrivere delle sinfonie
in Italia, secondo l'uso
di allora, a primo e basso
e non più. (<i>V. letter. 1.</i>)
</p>

<p>
<span class="smcap">Caresani</span> (Cristofaro), organista
nella real cappella di
Napoli verso il 1680, viene
annoverato tra i migliori compositori
del suo tempo. I
suoi duetti, che comparvero
nel 1681, sono singolarmente
pregiatissimi: i terzetti
o solfeggi, esercizj a
tre voci su gl'intervalli della
scala che le vanno appresso,
dovrebbono essere in
tutti i conservatorj e in tutte
le scuole di canto. Mr.
Choron li ha inseriti nel libro
IIº de' <i>Principj della
Composizione</i> delle scuole d'Italia,
Parigi 1808.
</p>

<p>
<span class="smcap">Carestini</span> (Giovanni), detto
il Cusanino, dalla famiglia
dei Cusani di Milano,
che lo prese sotto la sua protezione
dall'età di dodici anni,
nacque a Monte-Filtrano
nella Marca di Ancona, e
brillò quasi per quarant'anni
su la scena, come uno de' primi
cantanti. Dal 1733 sino al
1735, cantò in Londra sotto
Hendel; fu quindi a Parma, d'indi
a Berlino nel 1754. L'anno
di poi fu finalmente a
Pietroburgo, nel teatro dell'opera
sino nel 1758, che
fu l'anno medesimo in cui
fè ritorno alla sua patria per
gustarvi il riposo, ma poco
tempo dopo egli vi finì di
vivere. Hasse ed altri gran
maestri dicevano che nulla
erasi inteso quando non si
fosse inteso il Carestini. Non
ostante la sua gran perfezione,
ei studiava continuamente,
e un giorno rispose ad
un amico che avendolo sorpreso
in tale occupazione,
glie ne mostrò la sua sorpresa:
<i>Come volete che io soddisfaccia
altrui, se io non
so soddisfare me stesso.</i> Egli
aveva nel medesimo tempo
l'azione così perfetta, che
unita alla sua bella figura,
sarebbe stata sola bastante
per renderlo famoso. <i>Quantzio</i>
parlando di lui, così s'esprime:
“Aveva egli una
delle più forti voci di contralto;
saliva dal re sino
al sol: era inoltre sommamente
esercitato ne' passaggi
che egli eseguiva a
via di petto, conforme
<span class="pagenum"><a name="Page_20" id="Page_20"></a>[20]</span>
a' principj della scuola di
Bernacchi, e della maniera
di Farinelli. Era
egli assai ardito, e spesso
felicissimo nelle variazioni.”
In Dresda e a
Berlino fu principalmente ove
si perfezionò nell'esecuzion
dell'adagio.
</p>

<p>
<span class="smcap">Carilles</span> (Pasquale), nato
in Madrid nel 1770, fu allievo
di Manuele Carilles suo
padre, violinista della cappella
reale di S. M. Cattolica.
I suoi grandi progressi
sul violino lo fecero entrare
ne' suoi più freschi anni presso
la duchessa di Ossuna sino
al 1788. Egli occupò nello
stesso tempo il posto di violinista
al teatro del <i>Los canos
del Peral</i>, come nella
real cappella di <i>Lasdelcalzas</i>.
Da quest'epoca sino al 1792,
percorse la Spagna: al suo
ritorno in Madrid, fu successivamente
primo violino
della musica del fratello del
duca di Medina-Celi, e di
quella della Duchessa madre
di Ossuna. Nel 1793 portossi
in Lisbona, e percorrendo
nuovamente la Spagna
nel 1797, il suo talento interamente
formato gli attirò
tutti i suffragj: visitò ancora
l'Olanda e l'Inghilterra,
ma in Francia la vanità e
la millanteria di essersi spacciato
in tutte le compagnie
di Parigi come il primo violino
del mondo, fecelo sfigurare
alcun poco. Invitato
a sonare il primo di un quartetto
di Haydn, in compagnia
di Kreutzer, Rode e
Lamarre, questi tre bravi
artisti postisi a gara a chi
meglio di loro adornava le
sue parti, lo misero in tal
disordine che il povero Carilles
restò compiutamente
smarrito, e bisognò tornarsene
prestamente in Ispagna.
Ma nel 1800, fecesi sentire
con applauso e con buon
successo a Bordeaux, a Tolosa,
a Marsiglia, a Lione
e finalmente in Parigi sul
teatro dell'Accademia; egli
si è ora stabilito a Nantes,
ed applicato a tenere scuola,
forma continovamente degli
allievi che gli fanno onore.
</p>

<p>
<span class="smcap">Carissimi</span> (Giacomo), maestro
della cappella pontificia
e del collegio di Roma verso
<span class="pagenum"><a name="Page_21" id="Page_21"></a>[21]</span>
il 1609, fu riguardato in tutta
l'Europa come il più valente
compositor del suo secolo,
ed egli ha conservata
cotesta riputazione nelle generazioni
di appresso. Carissimi
fu il maestro di Cesti,
di Scarlatti, di Bononcini,
di Bassani e di più altri.
A lui attribuiscono generalmente
gl'Italiani l'attuale
modificazione del recitativo,
che Caccini, Peri e
Monteverde avevano veramente
trovato prima, ma a
cui non avevano data ancora
che imperfetta forma. Carissimi
il perfezionò dandogli
un canto più facile, più naturale,
e vie più ravvicinandolo
all'accento del parlar
familiare. Egli fu eziandio
il primo che diè qualche movimento
ed alcune figure al
basso, fino allora assai pesante
e monotono; idea di
cui in appresso si servì Corelli
con tanto successo nelle
sue composizioni. Fu ancora
egli il primo ad unire
e introdurre nelle chiese l'accompagnamento
della musica
instrumentale ne' mottetti;
e si dà anche per certo
essere egli stato il primo
inventor delle cantate: pare
pur nondimeno che egli
abbia cominciato soltanto a
servirsene per la chiesa e per
soggetti sacri. Le più celebri
fra le sue cantate sono
il <i>Giudizio di Salomone</i> ed
il <i>Sacrifizio di Gefte</i>. Si fanno
generalmente grandi elogi
de' suoi mottetti, e si cita
particolarmente quello che
comincia, <i>Turbabuntur impii</i>:
Galuppi facevane grande
stima. Il suo stile era
dolce, fluido, senza che perciò
fosse men sublime e men
nobile. Signorelli dice che
quando egli veniva lodato
per la facilità del suo stile,
rispondeva: <i>Ah! questo facile
quanto è difficile!</i>
</p>

<p>
<span class="smcap">Carlenças</span> (Giovenale de),
autore di un'opera intitolata:
<i>Essai sur l'histoire des
belles lettres, des sciences et
des arts</i>, 4 vol. in 8º, 1751.
Quest'è una storia ristretta
dello spirito umano, un colpo
d'occhio sopra le scienze,
e sopra l'arti d'eloquenza,
della poesia, della musica
ec. “Esaminare, dice l'autore
de la <i>Nouvelle Bibliothèque
<span class="pagenum"><a name="Page_22" id="Page_22"></a>[22]</span>
d'un homme de goût</i>,
(Paris 1808, tom. 4), esaminare
senza veruna eccezione
ciascuna scienza, ciascun'arte
in particolare, darne da
prima un'idea giusta, chiara,
e precisa, fissare ad epoche
certe la loro origine, i
loro progressi, la lor decadenza,
il loro risorgimento;
seguirle presso tutti i popoli
che le han coltivate, e fare
il carattere di tutti quegli
che vi si sono distinti o per
le loro scoverte, o pe' loro
scritti: ecco in qual maniera
si è condotto <i>de Carlenças</i>
nell'esecuzione del suo libro,
e si vede che questo piano corrisponde
perfettamente all'idea
che fa nascere nello
spirito dei lettori il titolo
del suo libro.”
</p>

<p>
<span class="smcap">Carletti</span>, abbate in Roma,
uno dei redattori del <i>Giornale
delle belle arti</i>, nella
parte della poesia e della musica,
che pubblicavasi in Roma
nel 1788, e ne' seguenti
anni.
</p>

<p>
<span class="smcap">Carlo VI</span>, Imperatore di
Germania nel 1711, morto
nel 1740, gran conoscitore ed
amatore della musica e fornito
di tutte le cognizioni
che formano un vero virtuoso.
Egli stabilì in Vienna
un musico liceo, dove insegnavasi
a tutto rigore il contrappunto,
massimamente il
fugato: era egli stesso gran
contrappuntista e dilettavasi
moltissimo a comporre e a
cantare de' canoni, ch'egli
inoltre faceva scrivere da' migliori
maestri italiani e tedeschi.
Un giorno ch'egli sonava
al forte-piano lo spartito
di un opera di Fux, suo antico
maestro di cappella, che
gli volgeva le foglie, esclamò
questi con entusiasmo:
<i>Ah! vostra Maestà potrebbe
esser maestro di cappella da
per tutto!</i> Al suo tempo il
gran <i>Porpora</i> se ne viveva
povero ed ozioso in Vienna,
perchè la sua musica non
piaceva a quell'intelligente
sovrano, trovandola troppa
piena di trilli e di mordenti.
Hasse detto il Sassone,
che era allora maestro della
sua Corte, e che stimava
il Porpora, dopo aver fatto
un oratorio per S. M. ebbe
l'ordine di farne un secondo.
Egli, che era ottima
<span class="pagenum"><a name="Page_23" id="Page_23"></a>[23]</span>
persona, pregò il direttore
dalla musica di corte perchè
ottenesse da S. M., che in
vece sua lo scrivesse il valente
Porpora. Fattane la
proposizione al sovrano, rispose
egli da prima che non
amava quello stile caprino e
balbettante; ma lodata la generosità
del richiedente, finì
col dire che, se ciò stavagli
a cuore, glie lo accordava.
Hasse tutto lieto corse
colla buona novella al collega,
ma lo avverte di moderarsi
ne' trilli. Porpora
scrive, e per tutto l'oratorio
non mette un trillo, un
mordente. Si fece al solito
la prova generale davanti all'imperatore,
il quale incantato
della nuova maniera del
Porpora, andava dicendo “È
tutto un altro: non vi
son trilli;” quando eccoci
alla fuga che chiudeva il
sacro componimento, e che?
Comincia il tema da quattro
note trillate, e d'un trillo
passandosi nell'altro, così si
forma il soggetto. Ognun
sa, che nelle fughe il soggetto
scorre da una all'altra
parte e si rimescola, senza
mutarsi. Quando l'Imperatore,
che dicono non rideva
mai, udì nel gran pieno
della fuga questo diluvio di
trilli che pareva una musica
di paralitici arrabbiati, non
potè più contenersi, e proruppe
in uno scoppio di ridere
clementissimo che fece
poi la fortuna del Porpora.
Alla protezione e all'onore
di poeti cesarei da Carlo VI
accordato al Zeno e al Metastasio
dee la musica i preziosi
loro drammi, che tanto
contribuirono a' suoi rapidi
avanzamenti e alla sua
perfezione.
</p>

<p>
<span class="smcap">Caroli</span> (Angelo), buon
compositore in Bologna verso
il 1710, era partigiano dell'accompagnamento
di gran
rumore, di cui da qualche
tempo in quà si è fatto tanto
abuso. Nel 1723, egli
pubblicò quivi l'opera in
musica <i>Amor nato tra l'ombre</i>,
ed alcuni anni più tardi una
bellissima serenata, che ebbero
allora un felice successo.
</p>

<p>
<span class="smcap">Carpani</span> (Giuseppe), buon
poeta italiano ed intendentissimo
di musica a' nostri
tempi, non so se della stessa
<span class="pagenum"><a name="Page_24" id="Page_24"></a>[24]</span>
famiglia di Gaetano Carpani,
compositore per chiesa
verso il 1750; egli ha pubblicato
in Milano nel 1812
<i>le Haydine</i> ovvero <i>Lettere
su la vita e le opere del celebre
maestro Giuseppe Haydn</i>
dedicate al R. Conservatorio
di musica di Milano, in 8º.
Ecco l'idea che dà egli stesso
di quest'opera. “Io scrissi
unicamente, (son le
sue parole) per l'onore
di un Artista incomparabile,
e pei progressi di
un'Arte che amo sopra
ogni altra, e vorrei perciò
esser letto da tutti, e per
le curiosità che contengono,
non che per le musiche
quistioni che vi si agitano,
potranno non dispiacere...
Io mi son uno
che nato <i>nel paese della
musica</i>, e dotato dalla
natura di due buone
orecchie, sentii fin dalla
culla amore per questa
dolcissima Arte, pascolo
delle anime grandi, sollievo
delli infelici, e trattenimento
quasi universale
d'ogni Essere animato.
Non contento della fisica
dilettazione, amai d'internarmi
nella metafisica di
questa scienza, e scoprirne,
per quanto era
concesso al mio tenue ingegno,
le fonti e le ragioni
del bello che è a
lei proprio, onde vieppiù
gustarlo. Contrassi perciò
amicizia con molti de'
più celebri artisti del p. p.
secolo, che fu il secol d'oro
della musica, e singolarmente
col maestro Haydn,
che il padre dee dirsi della
musica istrumentale.
Questi studj, e questi legami
mi posero in istato
di compilare la vita di
Haydn, <i>e di favellare della
di lui arte</i>. È innegabile
che questa scienza va
ognidì più decadendo, perchè,
abbandonate le tracce
de' buoni compositori,
si è andato in cerca di
novità pericolose”. (<i>Triste,
tristissima verità, che
non può abbastanza inculcarsi
a' giovani compositori d'oggigiorno!</i>)
“E gli uni hanno
sostituito il capriccioso
al vero, altri l'erudito
al bello, e quasi tutti
<span class="pagenum"><a name="Page_25" id="Page_25"></a>[25]</span>
hanno confusi i generi,
e volte le spalle alla natura;
con che un bello
fittizio si è introdotto,
che invece di parti luminosi,
produce degli aborti
di effimera durata. Mi parve
ciò posto, opera e dovere
d'ogni buona persona
l'opporsi, per quanto
da noi dipende, e far argine
a questa rovina”. Questo
dotto biografo di Haydn
tesse adunque con i lumi di
una sana e giudiziosa critica
la storia dell'arte musicale
dello scorso e del presente
secolo in quindici lettere, in
uno stile facile e grazioso,
evitando, come dice egli stesso,
le aride espressioni tecniche
e le astruse ricerche
dell'acustica e del contrappunto,
ed occupandosi principalmente
della parte estetica,
che d'ordinario è la più
trascurata dai maestri e che
ha più bisogno delle altre
di essere inculcata.
</p>

<p>
<span class="smcap">Carré</span> (Luigi), dell'Accademia
delle Scienze, morto
in aprile del 1711; fu
incaricato dall'abbate Bignon
di fare la descrizione di tutti
gl'istrumenti in uso nella
Francia. Egli pubblicò
pienamente una <i>Teoria generale
di suono</i>, e nel 1709,
diè la proporzione che aver
debbono i cilindri, per formare,
col mezzo de' loro suoni,
gli accordi della musica.
</p>

<p>
<span class="smcap">Carré</span> (Fra Remigio),
monaco benedettino laico, è
autore del <i>Maestro de' Novizj
nell'arte del cantare</i>,
Parigi 1744, in 4º. Nel <i>Giornale
de' Letterati</i>, che stampavasi
in Parigi, dell'anno
1745, si fa l'elogio di questo
libro. All'articolo della
voce, il frate Remigio fa
il panegirico del vino, lo raccomanda
per tutti i morbi,
e dice: <i>Il vino solo senz'altro
fa quasi altrettanto che
gli altri medicamenti insieme.</i>
Vi si trovano ancora alcune
altre proposizioni che
non sono men curiose e bizzarre.
</p>

<p>
<span class="smcap">Cartaud de la Vilate</span> (Mr.),
autore di un <i>Essai historique
&amp; philosophique sur le goût</i>,
a Paris 1735, in 12º. Nella
seconda parte di questo <i>Saggio</i>
vi si trovano molte riflessioni
che fa quest'autore
<span class="pagenum"><a name="Page_26" id="Page_26"></a>[26]</span>
su la musica in generale, su
la musica italiana, su la francese,
e su i cambiamenti da
alcuni anni in quà fatti in
quest'ultima. “I partigiani
di Lully, egli dice, gridano
che l'armonia prende
un tuono geometrico che disgusta
il cuore: convengono
essi, che questa musica è
dotta e bene eseguita, ma
che interessa meno le passioni
di quella del Lully. De'
begli accordi ben variati, ma
sprovveduti di sentimento,
sono effettivamente uno studio
per gl'intendenti, e cagione
di noja e di sonno per
quei che temono si fatte ostruzioni.”
L'autore per ultimo
esamina in che consiste
il <i>Geometrico dell'armonia</i>.
Pare che egli intenda poco
questa materia.
</p>

<p>
<span class="smcap">Cartier</span> (Giovan-Battista),
nato nel contado di Avignone,
fu scolare del Viotti per
il violino nel 1783. Egli entrò
nell'orchestra dell'opera
nel 1791, e Paisiello il
nominò nel 1804, membro
della musica particolare di
S. M. Senza che fosse egli
professore del Conservatorio
di Parigi, Mr. Cartier ha
contribuito con le sue opere
a formare i migliori violinisti
usciti da quella scuola.
Egli ha dato successivamente
le tradizioni di Corelli,
di Porpora e di Nardini,
pubblicando le sonate di questi
tre valenti maestri. Segli
deve in oltre l'<i>Arte del
violino</i>, ossia <i>la Divisione
delle scuole</i>, per servir di
compimento al metodo di
violino del Conservatorio,
in un vol. in fol. Ella è
questa una scelta delle migliori
sonate estratte dalle
opere de' violinisti delle tre
scuole, Italiana, Francese e
Tedesca. Mr. Cartier promette
di recente la tradizione
dell'<i>Arte dell'archetto di Tartini</i>,
e un <i>Saggio storico e
ragionato sopra l'arte del
violino</i>. In tutte le orchestre
de' teatri di Parigi vi
sono de' di lui allievi, che
fanno molto onore al maestro
e all'arte.
</p>

<p>
<span class="smcap">Caruso</span> (Luigi), compositore
distinto e vivente
tuttora dell'Italia, nato in
Napoli da un padre maestro
di cappella, e fratello di Emmanuele
<span class="pagenum"><a name="Page_27" id="Page_27"></a>[27]</span>
Caruso abile cantante
di tenore, da più anni
stabilito in Palermo in
servigio delle chiese. Luigi
nel 1777, scrisse in Firenze,
<i>il Medico magnifico</i>: ed
<i>il Fanatico per la musica</i> in
Roma nel 1781; questa musica
diè molto nel genio de'
Romani, e fece al suo autore
gran nome in Italia;
nel 1787, e 1788 scrisse egli
il <i>Maledico confuso</i>, <i>la
Tempesta</i> ed <i>il Colombo</i> tutte
e tre per Roma, e <i>Gli
Amanti dispettosi</i> per Napoli.
È anche conosciuto in
Germania per diverse composizioni
di musica vocale.
</p>

<p>
<span class="smcap">Caruzio</span> (Gaspare-Ernesto),
al servigio dell'Elettore
di Brandeburgo, ed organista
a Custrin, eccellente
maestro nella sua arte, vi
fece imprimere nel 1603,
un'opera intitolata <i>Examen
Organi pneumatici</i>.
</p>

<p>
<span class="smcap">Casa</span> (Girolamo della),
udinese, professore di musica
su la fine del quindicesimo
secolo. Oltre più madrigali
da lui raccolti di diversi
autori, egli scrisse ancora
un trattato con questo
titolo: <i>Il vero modo di diminuire
con tutte le sorti
di stromenti</i>, il quale è divenuto
rarissimo.
</p>

<p>
<span class="smcap">Casali</span> (Giovan-Battista),
valente maestro di cappella
di san Giovanni di Laterano
in Roma nel 1760, autore
di un gran numero di
messe, d'oratorj ed eziandio
di opere teatrali. Il suo
stile era assai brioso e nitido:
egli ebbe per allievo
il celebre <i>Gretry</i>.
</p>

<p>
<span class="smcap">Casali</span> (Ludovico) di Modena,
autore di un libro intitolato:
<i>Le Grandezze e Maraviglie
della musica</i>, Modena
1629. Il P. Martini
lo cita con elogio nella sua
storia.
</p>

<p>
<span class="smcap">Casella</span>, cantore e compositore
in musica, contemporaneo
di Dante e suo intimo
amico, viveva in Firenze
verso il 1280. “Fu costui
Musico eccellentissimo,
dice l'annotatore di
quel poeta, e come s'intende
da' suoi versi di lui
amicissimo, e un uomo
di natura facile e compagnevole.”
Egli è il primo
compositore di madrigali che
<span class="pagenum"><a name="Page_28" id="Page_28"></a>[28]</span>
si conosca. Nella biblioteca
del Vaticano si vede un
madrigale del 1300, sul quale
è rimarcato Casella come
autore della musica; e più altri
ancora ne compose di Lemmo
pistojese. Egli morì prima
del 1330, poichè fa di lui
onorevole menzione il Dante
nel canto, secondo del Purgatorio — <i>Casella
mio</i> — <i>Se
nuova legge non ti toglie</i> — <i>Memoria
o uso all'amoroso
canto</i> — <i>Che mi solea
quetar tutte mie voglie</i> — <i>Di
ciò ti piaccia consolare alquanto</i> — <i>L'anima
mia</i>, ec.
</p>

<p>
<span class="smcap">Caserta</span> (Filippo di), antico
scrittore di musica, di
cui fa menzione il Gaffurio
nella sua <i>musica pratica</i>, Martini
e Gerbert nella <i>Storia</i>.
In un codice manoscritto di
Ferrara del secolo 15º, si
legge la di lui opera <i>De diversis
figuris</i>.
</p>

<p>
<span class="smcap">Casimir</span> (Luigi-Arrigo
Brecker, detto), nato in
Berlino nel 1790, dalla Prussia
fu portato in Francia
all'età di dieci anni dalla cel.
madama <i>de Genlis</i>, che dopo
questo tempo il fece suo
allievo e scolare per l'arpa,
ch'egli ha sonato in pubblico
con i più brillanti successi.
“Questo Giovane virtuoso
ha veramente perfezionato
uno dei più belli istromenti
che si conoscono, mostrando
che possono eseguirsi
sull'arpa le più difficili sonate
per il piano-forte, e
che eziandio possano sonarvisi
le difficoltà impossibili ad
eseguirsi sul clavicembalo.
Egli è il solo sonator d'arpa
che faccia uso delle due
piccole dita, come sul forte-piano,
e che produca con
ambe le mani de' suoni armonici
con una prestezza estrema.
È inoltre il solo, la
cui arpa sia montata di corde
eccessivamente tese, il che
richiede una particolare forza;
e rende il suono dell'arpa
infinitamente più bello.
Egli ha sonato finalmente in
pubblico alcuni pezzi di sua
composizione, fra l'altre una
<i>Marcia a battaglia</i>, e un
rondò che hanno prodotto
grandissimo effetto. Dicesi
in oltre che questo giovane
e sorprendente artista, possegga
per altro varj talenti.
Non si è entrato giammai nella
<span class="pagenum"><a name="Page_29" id="Page_29"></a>[29]</span>
carriera delle arti d'una
più brillante maniera, e con
vantaggi così insieme riuniti”
(<i>Mad. Genlis</i>).
</p>

<p>
<span class="smcap">Casini</span> (Giovammaria),
fiorentino, dotto compositore
su i principj del p. p.
secolo, pubblicò in Roma:
op. 1, <i>Moduli 4 vocibus</i>,
1706; <i>Pensieri per l'organo</i>
in partitura, op. 3, Firenze
1714; ed inoltre: <i>Tastatura
per levare le imperfezioni
degli strumenti stabili</i>, ove
pretende rinovare li perduti
antichi <i>Generi</i> con moltiplicare
gli ordini de' <i>Tasti</i>,
onde non solo in tal sorta
di strumenti vi si trovassero
tutti i semituoni diversi, come
diesis e come bemolli,
ma fin tutte le voci corrispondenti
agli intervalli della
musica greca in qualsivoglia
<i>Genere</i>, ed in ogni varietà
di ciascun <i>Genere</i> (<i>V.
Martini, Tom. I, Dissert. 1.</i>)
</p>

<p>
<span class="smcap">Cassiodoro</span> (Magno Aurelio),
nato da un'antica famiglia
Romana nella Lucania
l'anno 472, fu console
romano, ed impiegò presso
il goto re d'Italia Teodorico
tutto il suo credito, le
sue ricchezze e la sua dottrina
per far risorgere l'antica
coltura degl'Italiani nelle
arti e nelle scienze. Sotto
il re Vitige, dopo aver
resi degli importanti servigj
allo Stato ed alle Lettere,
ritirossi dalla Corte in
un monistero da lui fondato
in Squillaci sua patria,
dove avendo preso l'abito
religioso più non si occupò
che della sua salvezza, de'
suoi studj, e de' mezzi di
eccitare gli ecclesiastici a coltivar
le scienze sacre e profane.
Egli procurava di svegliar
l'antico amore de' Romani
per gli studj, e volendo
far lo stesso co' suoi monaci,
li providde di una gran
Biblioteca, ed impiegò una
porzione de' suoi tesori a
cercare da per tutto i buoni
manoscritti, ch'egli fece
copiare, e di cui ne accrebbe
il numero con una diligenza
incredibile. Egli morì
nel 575, nella decrepita
età di 93 anni. Fra' suoi
studj egli non aveva trascurata
la musica: mentre era
ancora nel secolo aveva nella
sua Biblioteca in Roma
<span class="pagenum"><a name="Page_30" id="Page_30"></a>[30]</span>
raccolti alcuni libri intorno
a questa scienza sì greci, che
latini, tra' quali, dice egli
stesso, esservi stati quei di
Albino uomo proconsolare,
che fu il primo tra' latini a
scrivere di questa facoltà, probabilmente
sotto Augusto,
e che Cassiodoro dice di avere
smarriti nell'invasione
de' Barbari. Aveva inoltre
fatto recare in latino dal suo
amico Muziano il libro della
Musica del greco Gaudenzio.
Scrivendo finalmente a' suoi
monaci le <i>Istituzioni delle
divine ed umane lettere</i>,
nel secondo libro che tratta
delle sette discipline, dà
loro un <i>Compendio di musica</i>,
nella quale saggiamente
voleva egli che fossero
istruiti. Il principe abbate
Gerbert ha inserito nel primo
volume de' suoi autori
di musica questo trattato di
Cassiodoro, da lui intitolato:
<i>Institutiones musicæ</i>.
</p>

<p>
<span class="smcap">Castel</span> (Luigi Bertrando),
geometra e filosofo nato a
Montpellier nel 1688, fecesi
gesuita nel 1703. Fattosi
conoscere da Fontenelle
e dal p. Tournemine per
alcuni abbozzi, che annunziavano
i più gran successi,
costoro il chiamarono dalla
provincia nella Capitale nel
1720, e sostenne quivi l'idea
che i suoi Saggi dato avevan
di lui. La sua <i>Mattematica
universale</i> nel 1728,
in 4º, fu applaudita in Inghilterra
e in Francia; la società reale
di Londra aprì le sue
porte all'autore. Il suo <i>Clavecin
oculaire</i>, di cui annunziò
il progetto sino dal 1725,
e ne sviluppò tutta la teoria
all'ill. Presidente de Montesquieu
ne' sei ultimi volumi
del giornale di Trevoux
del 1735, servì a far conoscere
la tempra del suo spirito
naturalmente facile e fecondo
nell'inventare. Egli
fu trasportato dalla vivacità
di sua immaginazione, e passò
la più parte di sua vita
nell'esercizio quasi meccanico
del suo <i>Clavicembalo oculare</i>,
progetto che fece allora
gran rumore, ma fu ben
tosto messo in oblio qual
progetto bizzarro e impossibile
ad eseguirsi: “Non
vi ha sorta alcuna di assurdità
(dice su questo
<span class="pagenum"><a name="Page_31" id="Page_31"></a>[31]</span>
proposito il ginevrino filosofo)
a cui le osservazioni
fisiche non abbian
dato luogo nella considerazione
delle belle arti.
Nell'analisi del suono si
sono trovati i medesimi
rapporti che in quelli della
luce. Ben tosto si è
spiritosamente abbracciata
cotesta analogia, senza
imbarazzarsi dell'esperienza
e della ragione.
Lo spirito di sistema ha
confuso tutto, e in mancanza
di saper dipingere all'orecchie,
si è pensato di
cantare agl'occhi. Io ho
visto quel famoso clavicembalo,
sul quale pretendevasi
far della musica
per mezzo de' colori;
ma ciò era lo stesso che
mal conoscere le operazioni
della natura nel non
iscorgere, che l'effetto
de' colori consiste nella loro
permanenza, e quello
de' suoni nella loro successione”.
(<i>V. Essai sur
l'origine des langues cap.
16.</i>) Il padre Castel non
proponeva da principio i suoi
sistemi che come ipotesi: ma
poco a poco egli credeva di venire
a capo di realizzarli:
Montesquieu lo chiamava <i>l'arlequin
de la philosophie</i>.
Bisogna non per tanto convenire,
che questa chimera
del suo clavicembalo ha prodotto
delle scoverte utili
(<i>Veggasi quì l'articolo del
p. la Borde</i>). Sarà anche
utile il leggere quel che ne
ha scritto l'ab. Arteaga, nell'indicare
l'analogia e la relazione
tra i colori e i tuoni
musicali secondo i principj
del Newton e del Mairan,
benchè convenga poi
che nell'esecuzione il Gesuita
mostrò più ingegno che
giudizio (<i>V. tom. 1 delle
rivoluz. in not. p. 10.</i>) Il
p. Castel morì in Parigi nel
1757. Se gli attribuiscono
due lettere contro la lettera
di Rousseau su la musica
francese scritte a nome di un
accademico di Bordeaux, e
pubblicate nel 1754, a Parigi
in 12º. Abbiamo ancora
di lui: <i>Dissertation philosophique
et littéraire?, où
par les vrais principes de la
geometrie, on recherche si les
regles des arts sont fixes ou
<span class="pagenum"><a name="Page_32" id="Page_32"></a>[32]</span>
arbitraires</i>, 1738, in 12º. In
questa dissertazione il p. Castel,
per farsi vie meglio
intendere, applica i suoi principj
alla Musica; e scelse
tanto più volentieri quest'arte,
in quanto non compose
egli la surriferita dissertazione
se non in occasione
di alcune conferenze avute
con Rameau: vi si trovano
delle buone osservazioni su
la maniera di usar le regole,
e quando il gusto ed
il genio ci obbligano a trasgredirle.
Dicesi inoltre che
il Rameau si sia servito del
p. Castel, perchè raffazzonasse
le sue opere di teoria
musicale, ove effettivamente
si scorge una certa tintura
geometrica, di cui non
era capace l'artista.
</p>

<p>
<span class="smcap">Castillon</span> (Mr. du), della
real accademia di Berlino,
autore di una Memoria <i>sur
les flûtes des Anciens</i>, letta nella
pubblica adunanza di Gennaro
1774. Egli fa precedere
una notizia di molti autori
che hanno trattato dello
stesso argomento, benchè
con poco buon esito, tali sono
stati un <a id="tn32"></a>Tanneguy Le Fèvre,
quel letterato così celebre
per le belle opere e per
la dotta figlia ch'ei diè alle
lettere; tale un Bartholin
e più altri: e ciò per
avere scritto di un'arte, di
cui eglino eran poco intendenti.
<i>Ma siete voi Musico?</i>
Se io rispondessi, egli dice,
che nella mia gioventù le mie
dita impararono con arte il
manico di un violino, e la
tastatura di un cembalo, mi
si replicherebbe senza dubbio
che un cembalo ed un
violino non sono un flauto.
Dirò adunque che io non
sono stato costretto di andar
molto lungi per trovare
un pò di letteratura unita alla
teoria della musica ed alla
pratica del flauto. L'autore
procura di provare che
gli antichi non avevano che
delle spezie d'oboè, cioè
di Flauti che risonavano per
via di linguette; che questi
flauti erano di due sorti, l'una
avente la linguetta a scoverto,
come nei nostri oboè;
l'altra con la linguetta occulta,
presso a poco come
nelle trombette dei ragazzi.
Questa <i>Memoria</i> vien terminata
<span class="pagenum"><a name="Page_33" id="Page_33"></a>[33]</span>
con la spiegazione di
alcuni passaggi degli Antichi,
e con alcune riflessioni
sopra diverse parti degli
flauti degli antichi, e sopra
i differenti nomi dati a questi
flauti, nomi che spesso non sono
che degli epiteti poetici
(<i>V. Tom. 30 des Mem. de l'Acad.
de Berlin 1774.</i>).
</p>

<p>
<span class="smcap">Castro de Gistau</span> (Salvadore),
d'una nobil famiglia
aragonese, nacque in Madrid
nel 1770. Come la più parte
de' spagnuoli, egli sonava sin
da ragazzo la chitarra. Questo
passatempo nazionale sviluppò
il suo gusto particolare
per la musica, che in breve
tempo lo mise nel numero degli
amatori ricercati nella società.
Fornito d'una viva fantasia,
si avvide che la chitarra
poteva pretendere ad altri
vantaggi oltre a quelli di accompagnare
il canto degli amanti
spagnuoli: fecene adunque
uno studio particolare, e
applicossi a quello dell'armonia
e della composizione,
senza voler sortire dalla classe
degli amatori. Un talento così
ben formato non tardò a farlo
ricercare in tutti i circoli,
ove gli artisti ragionavano
de' suoi successi, ma Mr.
Castro, come lo ha scritto
Mr. de Boufflers (<i>pag. 479
del Mercurio di Francia del
mese di giugno 1809</i>), sapeva,
che i più piccoli appartamenti
si convengono alla
chitarra; che essa non vi
fa mai più chiasso di quello
che se le domanda; e che
con la voce la meno forte
fa le veci d'un'amica modesta,
sempre attenta a dar
risalto alla sua amica, senza
pretendere di rivolgere a
se l'attenzione. Conoscendo
dunque tutto il merito
di tale istrumento, e scegliendo
giudiziosamente i luoghi
ove può far meglio intenderla,
Mr. Castro non ha mai
avuta pretenzione che quella
di non farsi sentire se non in
un salone della famiglia, o nel
modesto asilo dell'amicizia.
Ciò non ostante, l'incantatrice
sua maniera di sonarla lo ha
fatto desiderar per ogni dove,
e specialmente in quei luoghi,
come in Francia, ove i successi
della chitarra si limitavano
a darle la riputazione
di uno strumento ingrato.
<span class="pagenum"><a name="Page_34" id="Page_34"></a>[34]</span>
A lui deve quest'istrumento
il diritto a nuovi titoli,
che con la sua abilità
gli ha acquistati: giunto appena
in Francia, la musica
contò realmente un istrumento
di più. Invitato a farlo
sentire a Bayonne in un concerto,
egli vi eseguì a solo
differenti pezzi, che servirono
di misura del suo gusto
e del suo talento. Questo
successo gli preparò la più
favorevole accoglienza in Parigi,
dove si è stabilito, e
dove vien ricercato dalla miglior
compagnia: egli vi ha
avuto degli illustri scolari.
La premura di piacere a tutti
avevagli fatto comporre e
pubblicare un giornale di
chitarra. Quest'opera ha il
singolar merito di dare in
ciascun numero un pezzo spagnuolo,
un italiano, un altro
di canto dell'una e dell'altra
lingua con accompagnamento,
e un pezzo di
chitarra, ma scelti sempre
nelle composizioni che meglio
caratterizzano il gusto
particolare di ciascuna delle
due nazioni, e che vie più
si risentono delle abitudini
e de' costumi del paese. Mr.
Castro non limita i suoi travagli
alla pubblicazione del suo
Giornale: egli prosiegue quelli
della composizione. Le
sue opere hanno un carattere
d'originalità ben marcata,
che le faranno ricercar
sempre da quegli, i quali
amano che la musica esprima
bene i sentimenti che
ella dee dipingere; e Mr.
Castro si mostra da dovvero
dipintore, nello scrivere un
accompagnamento o dei temi,
ch'egli sviluppa con tutta
la grazia che risiede nella
sua feconda immaginazione.
</p>

<p>
<span class="smcap">Castro</span> (Rodrico de),
medico giudeo nel Portogallo,
fece i suoi studj in
Salamanca, e vi si distinse
talmente con la sua assiduità
e le sue cognizioni, che
ottenne la dignità di dottore.
Verso il 1594, egli si
stabilì ad Hambourg: esercitò
quivi l'arte sua con molto
successo sino al 1627, in
cui morì alli 20 di giugno.
Oltre a molte opere,
egli pubblicò nel 1614 a Hambourg,
il suo <i>Medicus politicus</i>,
il di cui capitolo decimo
<span class="pagenum"><a name="Page_35" id="Page_35"></a>[35]</span>
quarto del quarto libro
tratta dell'utilità della
musica nella cura delle malattie.
</p>

<p>
<span class="smcap">Catalani</span> (la Signora), celebre
cantatrice italiana attualmente
in Inghilterra, brillò
grandemente nel 1807,
nei concerti di Parigi. Niuna
l'uguaglia nelle arie di
bravura, ma lascia molto a
desiderare dalla parte dell'espressione.
</p>

<p>
<span class="smcap">Catalisano</span> (Il P. Gennaro),
nato in Palermo da
un padre maestro di musica
bravo contrappuntista, ma
di poco gusto nelle sue composizioni:
da costui apprese
egli i primi elementi di
quest'arte, ma entrato quindi
nell'ordine dei Minimi,
dopo quivi compito il corso
de' studj, si diede intieramente
a quello della musica.
Portatosi in Roma divenne
maestro di cappella della
chiesa nazionale di sant'Andrea
delle Fratte del suo ordine,
e quivi pubblicò per
le stampe una <i>Grammatica
Armonica Fisico-matematica
ragionata su i veri principj
fondamentali teorico-pratici</i>,
Roma 1781, in 4º con
varj esempj e figure in rame.
L'autore suppone i suoi
proseliti iniziati nelle mattematiche,
o almeno istruiti
del libro quinto di Euclide.
Quindi prende egli cominciamento
da quanto appartiene
alla musica, rimettendo
al fine le matematiche
nozioni. Cinque capitoli abbraccia
l'opera, tre appartenenti
al musicale sistema,
e due relativi alla matematica.
Nel primo capitolo tratta
della generazione delle
consonanze e delle dissonanze
in forza delle proporzioni
armonica, aritmetica e geometrica,
e de' fenomeni fisico-armonici.
Si riserba però
a spiegare nell'ultimo capo
le proporzioni matematiche.
Nel cap. secondo tratta
de' precetti particolari dell'armonia,
e della maniera
di comporre a più parti.
Nel cap. terzo spiega i noti
artifizj dell'imitazione, del
canone e della fuga. Nel capitolo
quarto tutto si occupa
in trovare dati numeri
un mezzo geometrico, aritmetico
ed armonico. Nel
<span class="pagenum"><a name="Page_36" id="Page_36"></a>[36]</span>
quinto s'ingolfa nell'immenso
mare delle proporzioni
numeriche. Leggiadria di
stile, colta favella, chiarezza
e precisione d'idee, buon
metodo, tutto è da desiderarsi
in quest'opera. Lo spirito
dell'autore agghiaccia
quello de' suoi lettori; invano
vi cercherebber eglino
di che trarre il loro profitto.
Senza gusto, senza genio,
per la teoria egli copia
Mersenne, Rameau e alcun
altro più usato: per la
pratica dice quel che altri
ne hanno già detto e nulla
più. Tale in somma è il suo
libro, che poche persone a
mio credere, aver potranno
la pazienza di leggerlo; nè
l'avrei avuta io stesso, se non
portasse in fronte l'approvazione
di sommi uomini, come
un Jacquier suo confratello
e di gran nome fra'
mattematici, un Sabbatini
illustre fra' scrittori didattici
di quest'arte, ed alcuni altri.
Con queste lettere di
raccomandigia può viaggiar
quanto vuole il suo libro,
ma difficilmente troverà ricapito
presso gl'intendenti
e gli uomini di gusto; lungi
dal poter ritrarne la gioventù
studiosa dell'armonia
una chiara ed utile istruzione.
Il pad. Catalisano morì
in Palermo nel 1793, poco
meno che sessagenario.
</p>

<p>
<span class="smcap">Catel</span> (Mr.), nato a Parigi
nel 1770, allievo di Gossec
e professore d'armonia
e di accompagnamento nel
Conservatorio, ha composto
un gran numero di opere
musicali in differenti generi;
ma quel che gli ha fatto
maggior nome si è il <i>Trattato
d'armonia</i>, che ha pubblicato
nel 1802, adottato
dai direttori del Conservatorio
per servire all'istruzione.
“Questo Trattato,
dice M. Choron (<i>dans la
préfac. aux Princip. de composit.</i>),
contiene una teoria
della scienza armonica, che
da alcun tempo in quà, ha
fissato l'attenzione degli artisti,
e che non può far a
meno di non divenire classica.
Essa consiste a non
considerar come accordi propriamente
detti se non quelli,
che non hanno bisogno
di preparazione alcuna. M.
<span class="pagenum"><a name="Page_37" id="Page_37"></a>[37]</span>
Catel gli chiama accordi naturali,
il loro impiego dà
l'armonia naturale. L'armonia
artifiziale si deduce da
questa, mediante il ritardo
di una o più parti, che si
prolungano su gli accordi
seguenti. Questa teoria è
straordinariamente semplice
e luminosa, e mi è stata sommamente
utile.” Quest'idea
propriamente parlando, è
un'estensione di quel principio
del contrappunto, che
la dissonanza non è se non
la prolungazione della consonanza;
ma applicato alla
scienza degli accordi, ne ha
fatto in certo modo una scienza
dell'intutto nuova. Noi
ignoriamo se questa teoria
appartenga in proprietà a M.
Catel, o pur la debba alla
scuola d'onde è sortito; ma
essendo stato egli il primo
ad enunciarla d'una positiva
maniera, deesi a lui appartenere
l'onor dell'invenzione.
Mr. Choron ha aggiunto
alcune nuove ed interessanti
considerazioni sopra
questa materia ne' suoi
<i>Principes de harmonie et d'accompagnament
à l'usage
des jeunes élèves</i>. Le composizioni
di Mr. Catel consistono
in una massima quantità
di musica istrumentale, sinfonie,
concerti ec. e in tre
drammi: la <i>Semiramide</i>, l'<i>Albergo
di Bagneres</i> e gli
<i>Artisti per occasione</i>. De'
due primi possono leggersene
i saggi ed il giudizio nel
libro intitolato: <i>Rapport et
discussions pour les prix dècennaux</i>,
Paris 1810 in 4º.
</p>

<p>
<span class="smcap">Cavalieri</span> (Bonaventura)
nacque in Milano nel 1598,
e giovanetto entrò ne' gesuiti
(non nell'ordine de' gesuati,
come dicono alcuni dizionarj,
che più allora non
esisteva). Fu celebre mattematico
del suo tempo, della
quale scienza fu professore
primario nell'università
di Bologna fin dal 1629. Morì
di podagra nel 1647. Egli
era stato discepolo del
Galileo, e fu sommamente
amato da tutti i letterati ed
intimo amico di Castelli, Torricelli
e dello stesso Galileo,
che nelle opere sue grandemente
lo loda. Tra le altre
sue opere è molto stimata
quella che ha per titolo:
<span class="pagenum"><a name="Page_38" id="Page_38"></a>[38]</span>
<i>Centuria di varj problemi per
dimostrare l'uso e la facilità
de' Logaritmi nella Gnomonica,
Astronomia, Geografia
ec., toccandosi anche
qualche cosa della Meccanica,
arte militare e Musica</i>,
Bologna 1639, in 12º. Il dotto
ab. Frisi ha scritto un
erudito elogio del Cavalieri,
Milano 1778, in 8º, in cui
lo difende contro alcuni attacchi
del Montucla.
</p>

<p>
<span class="smcap">Cavaliere</span> (Emilio del),
celebre compositore del sec. 16º,
nato in Roma, si conta
fra quegli che cercarono
i primi di levar l'arte in Italia.
La corte di Firenze vi
contribuì moltissimo nominandolo
nel 1570, al posto
di maestro di cappella. Egli
fu il primo a tentar l'impresa
nel genere delle rappresentazioni
teatrali scegliendo
il più semplice della pastorale,
e due componimenti
di questa specie intitolati
<i>la Disperazione di Sileno</i>,
ed <i>il Satiro</i>, lavorati da Laura
Giudiccioni dama lucchese,
mise egli sotto le note
fin dall'anno 1590. Ma non
essendo fornito abbastanza
di quel talento, nè di quella
cognizione della musica
antica, che bisognava per
così gran novità, e ignorando
l'arte d'accommodar la
musica alle parole nel recitativo,
altro non fece che
trasferir alle sue composizioni
gli echi, i rovescj, le ripetizioni,
i passaggi lunghissimi
e mille altri pesanti artifizj,
che allora nella musica
madrigalesca italiana fiorivano;
onde mal a proposito,
dice l'ab. Arteaga, è
stato costui annoverato fra
gli inventori del melodramma
da quegli Eruditi, che
non avendo mai vedute le
opere sue, hanno creduto
che bastasse a dargli questo
titolo l'aver in qualunque
maniera messo in musica alcune
poesie teatrali. Quel
ch'è certo si è, secondo Burney,
che il suo Oratorio
<i>Anima e corpo</i> è il primo
dramma religioso ove il dialogo
si trova in forma di recitativo,
e fu rappresentato
in Roma nel mese di febbrajo
dell'anno 1600.
</p>

<p>
<span class="smcap">Cavalli</span> (Francesco),
veneziano, è uno dei primi
<span class="pagenum"><a name="Page_39" id="Page_39"></a>[39]</span>
che abbiano composto in
Venezia delle grandi opere
drammatiche. Egli era maestro
di cappella della chiesa
di san Marco. Nel 1637,
cominciò a faticar pel teatro,
e continuò, per più di trent'anni,
ad arricchirlo di buone
opere, tali sono <i>le Nozze
di Teti e di Peleo</i>, nel
1639, <i>la Didone</i> nel 1641,
<i>il Romolo ed il Remo</i> nel
1645, <i>l'Elena rapita da Teseo</i>
nel 1653, <i>Scipione Africano</i>
nel 1654, <i>Pompeo</i> nel
1666, ec. ec. Scheibe, che
possedeva l'originale di una
di queste opere, dice in una
nota del suo <i>Musico critico</i>:
“Egli è stato eccellente
nel suo tempo; i suoi
recitativi sorpassano tutto
quello che ho visto d'un Italiano
in questo genere. Egli
era ardito, nuovo, pieno
di espressione, ei sembra
essere il primo che per
esprimere certe passioni, si
è servito della mutazione del
genere di tuono. Gl'Italiani,
più che oggidì, dovevano allora
aver fatto stima della diversità
delle voci, poichè si
trovano in questo delle voci
di tenore e di basso ec.” Il
cav. Planelli assicura in oltre
nel suo <i>Trattato dell'opera
in musica</i>, che “l'opera
<i>Giasone</i> del Cavalli è
la prima dove si trovi alla
fine di alcune scene, la parola
<i>Aria</i> in fronte dei pezzi
staccati, ne' quali signoreggiavano
sì il canto, come
gl'istromenti, e che prima
di lui, le opere erano
interamente formate di un
serio recitativo, cui sostenevano
gl'istrumenti ed alcuna
volta interrompevano”.
Presso Baglioni, <i>cose notabili
della città di Venezia</i>,
trovansi eziandio due passaggi,
in cui l'autore rende giustizia
ai gran talenti del Cavalli.
Il primo, p. 206, dice
così: “Per le sue dilettevoli
composizioni fu chiamato
alla corte di Francia,
alla corte di Baviera, dove
diede gran saggi della sua
virtù”. Il secondo alla pag.
208, è come siegue: “Francesco
Cavalli veramente in
Italia non ha pari, e per
isquisitezza del suo canto
e per valore del suono
dell'organo, e per le
<span class="pagenum"><a name="Page_40" id="Page_40"></a>[40]</span>
rare di lui composizioni,
le quali in stampa fanno
fede del di lui valore”.
La lista delle costui opere
finisce all'anno 1666, ma
troviamo che Giovan Fil.
Krieger l'incontrò ancor vivente
in Venezia nel 1672,
e profittò delle sue lezioni
per perfezionarsi nella sua
arte. (<i>V. Flor. della poes.
e della mus., e Marpurg
Beytræge, t. II.</i>)
</p>

<p>
<span class="smcap">Caylus</span> (Anna-Claudio-Fil.
conte di), nato nel 1692
e morto a Parigi nel 1765,
celebre viaggiatore ed antiquario.
Dopo lunghi viaggi
in Costantinopoli ed alle
rovine di Troja tornò in
Francia nel 1717, e andò
due volte in Londra. Divenuto
sedentario, non fu
nel suo riposo perciò meno
attivo, occupossi della musica,
del disegno e della pittura.
In più di quaranta dissertazioni
lette da lui all'Accademia
le arti e le lettere
danno uno scambievole soccorso
allo scrittore; tra gli
scritti da lui pubblicati alcuni
ve n'ha sulla <i>Musica degli
Antichi</i>, sul quale argomento
aveva a lui diretta un'eruditissima
lettera il suo amico
l'ab. d'Arnaud. Il
suo epitafio composto da Diderot
è singolare: <i>Ci-gît un
antiquaire, acariâtre et brusque: — Oh!
qu'il est bien
logé dans cette crache etrusque</i>:
“Quì giace un antiquario
un pò ritroso e brusco: — Oh
quanto ei bene
alloggia in quel vecchio
vaso etrusco.”
</p>

<p>
<span class="smcap">Caza</span> (Francesco), uno de'
letterati italiani del quindicesimo
secolo che co' loro
scritti diedero opera al rinnovamento
della musica. Egli
è autore di un Trattato
<i>sul Canto figurato</i>: fan di
lui menzione l'Arteaga (<i>tom.
1, p. 196</i>) e 'l Bettinelli
(<i>Risorgim. d'Ital. tom. II,
p. 157, not. 6.</i>)
</p>

<p><a id="ce"></a>
<span class="smcap bigword">Celio Aureliano</span>, antico
medico Africano, secondo il
Reinesio, fioriva verso il quinto
secolo dell'era volgare.
Nei suoi cinque libri <i>Tardarum
passionum</i>, ossia <i>delle
malattie croniche</i> tratta egli
dell'applicazione della
<span class="pagenum"><a name="Page_41" id="Page_41"></a>[41]</span>
musica alla medicina come
antichissima, e riferisce che
Pitagora si fu il primo, che
l'abbia impiegata apertamente
per guarire le malattie.
Egli inoltre dice di avere osservati
i buoni effetti della
musica nell'ischiade, e che
quando si cantava o suonava
sopra le parti dolorose, saltellavano
palpitando, e si
allentavano e si ammollivano
a misura che svanivano
i dolori. (<i>V. Lichtenthal
p. 62, e Fabric. Bibl. lat.
t. 2, L. IV, c. 12.</i>)
</p>

<p>
<span class="smcap">Celestino</span>, maestro di concerto
nella cappella del duca
di Meklenbourg Schwerin
dopo il 1781, era uno
de' più grandi violinisti de' nostri
giorni. Wolf nel suo viaggio
parlando di lui, dice così:
“Per giudicare del carattere
di un pezzo di musica
non gli abbisogna che
un solo colpo d'occhio su
lo spartito; egli suona con
precisione in tutti i tuoni
con la più pura intonazione.”
Nel 1770 viveva
in Roma, dove Burney il
conobbe come sonatore principale
degli <i>a solo</i> in quella
patria della musica. Vi
sono di lui de' pezzi per il
canto manoscritti, ed oltre
a ciò si sono pubblicati a
Berlino nel 1786 due trio
per violini e violoncello di
sua composizione.
</p>

<p>
<span class="smcap">Cerf de la Vieuville</span> (Gio.
Lorenzo), guardasigilli del
parlamento di Normandia,
nato a Rouen morì ivi nel
1717 nel fiore de' suoi giorni
che si abbreviò, per quanto
si crede, coll'eccessivo
travaglio. Di lui si ha una
<i>Comparazione tra la musica
italiana e la musica francese
contro il parallelo degli
Italiani e de' Francesi</i>, in 12º.
Lo stile dell'opera di Cerf,
sparso di aneddoti sul dramma
francese, è vivissimo, e
l'autore fa ogni sforzo per
veder di sostenere l'onor
della patria, con ardor non
minore di quello siasi mostrato
di poi in contrario
dal cel. Rousseau, che anch'egli
preferisce di gran
lunga la musica italiana. L'abbate
Raguenet era quegli che
aveva attaccata la musica francese,
ed esaltata l'italiana;
e a dir vero, bisogna esser
<span class="pagenum"><a name="Page_42" id="Page_42"></a>[42]</span>
privi di orecchio ed avere
sconcertati i sensi per non
convenir seco di parere e di
gusto. Ciò non ostante il
Cerf volle sostenere il suo
paradosso armonico, e pubblicò
in difesa del medesimo
<i>altri due libri</i>. Il medico
André, che allora era associato
al <i>Giornale degli Eruditi</i>
pose in ridicolo questi
due libri dopo aver parlato
con molta lode di quello
dell'abb. Raguenet. Cerf,
piccato al vivo, rispose con
un opuscolo intitolato: l'<i>Arte
di screditare ciò che non
s'intende, ovvero, il Medico
Musico</i>; libricciuolo pieno
di tutta l'acrimonia, che ne
promette il titolo stesso. Diceva
Fontenelle, che se alcuno
per estrema vivacità e
sensibilità aveva meritato il
nome di pazzo perfetto, e
di pazzo di testa e di cuore,
questi era la Vieuville.
Ma siccome la follia esclude
la ragione e non l'ingegno,
le Cerf ne aveva molto, ed
anzi tanto che non aveva
poi senso comune.
</p>

<p>
<span class="smcap">Cerone</span> (Pietro), autore
classico di musica, come lo
chiama il Requeno, avvengacchè
per isbaglio lo dica
di sua nazione, cioè Spagnuolo,
forse perchè in tal
linguaggio scrisse costui la
sua opera (<i>V. Saggi tom. II,
pag. 388.</i>) Egli era di Bergamo,
e fioriva sulla fine
del 16º secolo e su i principj
del seguente. La musica
era allora caricata dalle
tante difficili inezie, che poteva
paragonarsi agli anagrammi,
ai logogrifi, agli
acrostici, alle paranomasie
e simili scioccherie, ch'erano
in voga presso a' poeti
dell'antiscorso secolo: queste
e più altre fantasie chiamavansi
<i>enimmi del canto</i>
con vocabolo assai bene adatto.
Chi volesse sapere
più alla distesa a quali strani
ghiribizzi si conducevano
in que' tempi i musici, vegga
il libro XXII, della dottissima
benchè prolissa opera
di Pietro Cerone, intitolata:
<i>El Melopeo y Maestro,
Tractado de musica theorica
y pratica</i>, Napoles 1613,
in fol., nella quale saggiamente
intraprende egli la riforma
di quel gotico contrappunto,
<span class="pagenum"><a name="Page_43" id="Page_43"></a>[43]</span>
onde meritamente
ha ritratti gli elogj dell'Arteaga,
del Martini, del Choron,
del Requeno e di quanti
altri hanno scritto sulla
storia dell'arte. Egli è anche
autore delle <i>Regole per
il canto fermo</i>, Napoli 1609.
</p>

<p>
<span class="smcap">Cerreto</span> (Scipione), napoletano,
è l'autore di un'opera
intitolata: <i>Della pratica
musica vocale e stromentale</i>.
Napoli 1601 in 4º. Questo
è un pregevole libro: vi
si trovano de' contrappunti
molto ben fatti. Zacconi li
ha riferiti nella sua <i>Pratica
di musica</i>, seconda parte.
</p>

<p>
<span class="smcap">Cerutti</span> (Giacinto), abbate
romano, pubblicò in
Roma nel 1776, una nuova
edizione corretta e più leggibile
del <i>Gabinetto armonico
di Bonanni</i> sotto il titolo
di <i>Descrizione degli stromenti
armonici di ogni genere
del padre Bonanni, ornata
con 240 rami</i>, in 4º. Quest'opera
contiene molte dottissime
ricerche su gl'istromenti
antichi, per il gabinetto
che se ne formò nel
secolo 17º presso al collegio
romano. (<i>V. Forkel</i>)
</p>

<p>
<span class="smcap">Cesti</span> (Marc-Antonio),
francescano di Arezzo, maestro
di cappella dell'Imperatore
Ferdinando III, era
discepolo di Giacomo Carissimi.
Egli contribuì molto
ai progressi del teatro
drammatico in Italia, riformando
la monotona salmodia,
che allora vi regnava,
e trasportando e adattando
al teatro le cantate inventate
dal suo maestro per la chiesa.
Cavalli, che travagliava
in quella medesima epoca
(1650) insieme con lui
per le opere in Venezia, ebbe
ancora parte a questo miglioramento:
V. <i>Cavalli</i>. Le
opere che Cesti ha date al
teatro di Venezia, sono:
<i>Orontea</i> 1649; <i>Cesare amante</i>,
1651; la <i>Dori</i>, 1663:
quest'ultima ebbe il più grande
successo, ed ebbe moltissime
repliche non che in
Venezia, ma eziandio in tutte
le altre gran città dell'Italia;
<i>Tito</i>, 1666; <i>La schiava
fortunata</i>, 1667, da prima
in Vienna, e quindi a
Venezia nel 1674, (Ziani
ebbe parte in questa composizione);
<i>Argene</i>, 1668;
<span class="pagenum"><a name="Page_44" id="Page_44"></a>[44]</span>
<i>Genserico</i>, 1669; e nello stesso
anno, <i>Argia</i>. Egli dee
avere composto in oltre la
musica del <i>Pastor fido di
Guarini</i>. Il numero delle cantate
ch'egli ha posto in musica,
è infinitamente più grande.
Questo si è quello che
l'abbate d'Oliva, allievo di
Cesti, uomo dotto ed eccellente
compositore, che viveva
nel 1700, affermò al
maestro di cappella Giovanni-Valerio
Meder. Lo stesso
abbate ne citava principalmente
una che cominciava
da queste parole: <i>O cara
libertà che mi ti toglie</i>?
Adami, nelle <i>Osservazioni</i>,
dice che Cesti era nato in
Firenze, e che Papa Alessandro
VII lo aveva ricevuto
nel 1660, come tenore
nella cappella pontificia.
</p>

<p><a id="ch"></a>
<span class="smcap bigword">Chabanon</span> (Mr. de), nato
in America nel 1730, e
morto in Parigi nel 1792,
letterato di pregio, dell'Accademia
delle iscrizioni, era
in oltre buon musico, buon
poeta, ed autore di più opere
sulla musica. Nel 1765,
scrisse l'<i>Elogio di Mr. Rameau</i>,
a Parigi in 8º. L'autore
sa gustare da conoscitore,
e far gustare agli ignoranti
stessi le bellezze di quest'arte
magica: quest'opera,
che onora veramente l'autore
e l'oggetto delle di
lui lodi, unisce il calore dell'entusiasmo
e l'esattezza della
ragione: parci pensata da
filosofo, sentita dall'amico,
scritta dal poeta musico. Nel
trigesimo-quinto tomo delle
<i>Memorie dell'Accademia</i>
abbiamo di Mr. Chabanon:
<i>Conjectures sur l'introduction
des accords dans la musique
des Anciens</i>; egli vi sostiene
con troppa animosità
e presunzione il sentimento
di Burette. “Mr. Burette
fu il primo, egli dice,
tra noi, che abbia avanzata
cotesta asserzione che
è stata impugnata da alcuni
letterati: ma essi senza
dubbio assai poco conoscevano
l'arte, di cui
ragionavano: in quanto
a me, il parer di Burette
mi sembra di una verità
sì evidente, che io
lo rimprovererei quasi della
<span class="pagenum"><a name="Page_45" id="Page_45"></a>[45]</span>
lunghezza delle prove,
con cui ha cercato di sostenerlo;
bastavano due
parole per dare alla sua
opinione l'autorità d'una
dimostrazione”. Ma quando
si tratta di una quistione cotanto
intrigata e difficile, come
si è questa, non bastan
parole, vi voglion ragioni,
e non si decide così alla cieca
coll'<i>ipse dixit</i> della scuola
pittagorica. Il dotto ab. Requeno,
oltre alle ragioni intorno
a questo argomento,
mise in opera anche le osservazioni
e gli sperimenti;
e pure non ardì di dare
a' suoi <i>Saggi</i> l'autorità d'una
dimostrazione. Mr. Chabanon
pubblicò ancora nel
1779, <i>Observations sur la musique</i>
e nel 1785, <i>De la musique
considérée en elle-même
et dans ses rapports avec
la parole, les langues, la
poésie et le théâtre</i>, 3 vol.
in 8º. Quest'opera non è che
l'antecedente nuovamente rifusa
e trattata sopra un piano
più vasto. Le idee di
Chabanon sono in generale
di un uomo che non è abbastanza
profondo nella scienza
ed arte della musica: nulla
insegnano a quegli che
sanno, e possono far traviare
coloro che non sono istruiti.
Tra gli altri paradossi
egli avanza esser falsa
l'analogia tra 'l canto e la
declamazione. “Reca molta
sorpresa, dice un recente
scrittore, che un
uomo il quale ha riflettuto
trent'anni su la musica,
ed aveva delle grandi cognizioni
in quest'arte, ch'egli
esercitava con un talento
assai distinto, e dà nelle
sue <i>Considerazioni</i> quel
ch'ei chiama <i>l'opera di tutta
la sua vita</i>, e dove si trovano
infatti una folla di
vedute assai giuste, reca,
io dico, molta sorpresa
che questo giudizioso ed
illuminato scrittore faccia
consistere la natura del canto
ne' trilli, ne' gorgheggi,
nelle ripetizioni, cioè
a dire in un vano tintinnio
che, lungi dall esser
canto, non ne è che l'abuso,
e non fa che snaturarlo.”
(<i>V. Mr. Raymond,
lettre a Mr. Villateau,
1811, in 8º.</i>)
<span class="pagenum"><a name="Page_46" id="Page_46"></a>[46]</span>
</p>

<p>
<span class="smcap">Chabanon de Maugris</span> (Mr.),
fratello del precedente, morto
nel 1780, coltivò come
egli la musica, era poeta,
e compositore. Nel 1775,
egli diede in Parigi al teatro
dell'Opera <i>Alessi e Dafne</i>,
pastorale, <i>Filemone e
Baucis</i>, balletto eroico. Oltre
la musica di queste due
opere, vi sono di lui più
sonate per il piano-forte.
</p>

<p>
<span class="smcap">Chamber</span> (Efraimo), dotto
inglese su i principj del
prossimo passato secolo, e 'l
primo compilatore d'una <i>Enciclopedia</i>,
o <i>Dizionario universale
delle arti e delle scienze</i>,
che è stato tradotto
dall'inglese in italiano idioma,
Napoli 1752, e Venezia
1763, in 4º. All'articolo
<i>Musica</i> vi ha la divisione
di questa scienza in
più rami: si tratta della sua
origine, e vi si citano tutti
gli articoli, ove si parla
negli altri volumi della teoria
e della pratica di quest'arte,
affinchè riesca più facile
il riscontrarli e connetterli.
<i>Mr. Giorgio Lewis</i> ha
fatti de' supplementi a questa
Enciclopedia, ove si trovano
eziandio de' nuovi articoli
riguardanti la musica.
</p>

<p>
<span class="smcap">Champein</span> (Stanislao), nato
in Marsiglia nel 1753, ebbe
per maestri di musica Percico
italiano, e Chauvet. All'età
di tredeci anni era già
maestro di cappella della cattedrale
di Pignan nella Provenza:
e vi compose una messa,
un <i>Magnificat</i> e alcuni
Salmi. Giovine ancora, volle
studiare il trattato dell'armonia
di Rameau; e per meglio
comprenderlo lo trascrisse
da cima a fondo. Nel
1776, venne a Parigi e alcuni
mesi dopo, ebbe la fortuna
di dare alla cappella
del re a Versailles, tra le
due messe, un gran mottetto
a ripieno (<i>Dominus
regnavit</i>). Lo stesso anno
egli fece la festa di santa Cecilia
nella chiesa de' Maturini
in Parigi, e vi fece eseguire
una sua messa e 'l mottetto
che aveva fatto a Versailles.
Dopo il 1780, egli
ha scritto più opere nei diversi
teatri di Parigi. Tutti
questi drammi in musica,
che hanno avuto felice incontro,
e che per la maggior
<span class="pagenum"><a name="Page_47" id="Page_47"></a>[47]</span>
parte sono restati ne' repertorj
de' teatri per i quali sono
stati composti, mettono
Mr. Champein accanto de' Gretry
e degli Dalayrac. La
di lui musica è una felice mescolanza
del gusto francese
e della vivacità italiana. Il
suo <i>Nuovo Don Chisciotte</i> è
principalmente un capo d'opera
in questo genere. Sino
al 1809, egli aveva scritto
e fatto rappresentare oltre
a 22 opere, e altre sedeci
ne ha pronte per il
teatro.
</p>

<p>
<span class="smcap">Chapelle</span> (Mr. de la), maestro
di musica in Parigi nella
prima medietà dello scorso
secolo, pubblicò <i>Les vrais
principes de la Musique</i>, cioè
<i>I veri principj della musica,
esposti con una gradazione
di lezioni distribuite in una
maniera facile e sicura per
giungere ad una perfetta cognizione
di quest'arte</i>, 1736,
in 4º grande. Nel 1737, ne
pubblicò egli la seconda parte,
col titolo di <i>Suite des
vrais principes de la Musique
Livre 2</i>, a Paris grand in
4º, cioè <i>Continuazione de' veri
principj della musica, con
un nuovo sistema facile ad
esser capito ed eseguito, mercè
il quale l'autore dà a
vedere, che possono restringersi
a tre i segni delle misure
per eseguire ogni sorta
di musica</i> (<i>V. Journ. des
Sav. fevr. 1737, et nov. p. 428.</i>)
</p>

<p>
<span class="smcap">Charpenter</span> (Gian-Giacomo
Beauvarlet, detto), nato
a Abbeville nel 1730, di
una famiglia assai antica, e
che ha prodotti molti uomini
distinti, era organista
a Lione, allorchè Gian-Giacomo
Rousseau, passando per
questa città, lo intese e congratulossi
seco de' suoi talenti,
ch'egli stimò degni della
capitale. Mr. de Montazet,
arcivescovo di Lione ed
abbate di san Vittore di Parigi
gli fè dar l'organo di questa
badia cui venne a prender
possesso nel 1771. Un concorso,
che ebbe luogo l'anno di
appresso, ed in cui riportò egli
il premio su i più celebri
organisti, gli valse l'organo
della parrocchia di san
Paolo, e fecelo riguardare
come uno dei primi organisti
di Parigi, in un'epoca
in cui questa città ne possedeva
<span class="pagenum"><a name="Page_48" id="Page_48"></a>[48]</span>
degli abilissimi, come
Couperin, Sèjan, ed in cui
l'organo era ancora in gran
considerazione. Mr. Charpenter
ha esercitato il suo talento
con distinzione, sino
alla sovversione del culto nel
1793. A quest'epoca la soppressione
degli organi, e
singolarmente degli organi
di san Paolo e di san Vittore,
gli cagionarono una
tristezza così estrema e profonda,
che la sua salute venne
a declinar rapidamente,
ed ei morì nel maggio del
1794. Egli ha pubblicato un
gran numero di opere: quelle
che ha fatte pel suo istrumento
devono annoverarsi tra
le migliori in questo genere.
<i>Giacomo M. Beauvarlet Charpenter</i>,
figliuolo del precedente,
è nato in Lione nel
1766, ebbe suo padre per
maestro, che lo pose in istato
d'improvvisare a quattordici
anni un <i>Te Deum</i>. Egli
ha pubblicato gran numero
di sonate di carattere e di
pezzi contenuti degli aneddoti,
tali sono <i>la Battaglia di
Austerlitz, di Jena, ec.</i> <i>Gervais
o il giovane cieco</i>, opera
comica, rappresentata
ai Giovani-Artisti, e un <i>Metodo
d'organo</i>.
</p>

<p>
<span class="smcap">Charpentier</span> (Marc-Antonio)
nacque a Parigi nel
1634, e fece in sua gioventù
il viaggio di Roma, dove
apprese l'arte della composizione
dal celebre <i>Carissimi</i>.
Il duca d'Orléans reggente,
fu il suo allievo per
la composizione, e fecelo intendente
della sua musica.
In tutte le sue opere,
<i>Medea</i> ebbe il maggiore successo.
Ei morì nel 1702, maestro
di musica della Santa-Cappella.
Allorquando gli
si offriva alcuno per apprendere
la composizione: <i>Andate
in Italia</i>, dicevagli, <i>là
è la vera fonte di questa scienza:
benchè io non disperi
che giorno verrà in cui gl'italiani
verranno da noi ad
impararla, ma io non sarò
più tra viventi.</i> (<i>V. il Dizion.
di Fontenay.</i>)
</p>

<p>
<span class="smcap">Chastellux</span> (il Marchese),
autore de <i>l'Essai sur
l'union de la Poésie et de
la Musique</i>, Paris 1765, in
12º. Quest'opera si è il frutto
di un viaggio che l'autore
<span class="pagenum"><a name="Page_49" id="Page_49"></a>[49]</span>
fece in Italia all'epoca
delle riflessioni che si sono
cominciate a fare intorno a
quest'arte, abbandonata allora
a professori che eran
poco in istato di ragionarne.
Egli dinota con ragione,
che i musici non conoscono
abbastanza la poesia, come
i poeti non sanno abbastanza
la musica. Si trova
di quest'opera una ben
ragionata analisi in due lettere
scritte all'autore medesimo
dal <i>Ch. Metastasio</i>,
che per la prima volta furono
pubblicate nel t. 14º delle
opere drammatiche di questo
Poeta dell'edizione di
Napoli del 1785. Il Marchese
di Chastellux era dell'accademia
francese, e di altre
diverse società letterarie, e
morì in Parigi nel 1788.
</p>

<p>
<span class="smcap">Chateauneuf</span> (L'ab. de),
uomo di molto spirito e letterato
di qualche merito,
fu il padrino di Voltaire ed
antico amico di sua madre.
Costui era uno di quegli uomini,
che impegnati nello
stato ecclesiastico o per compiacenza,
o per un movimento
di ambizione estranea all'anima
loro, sacrificano di
poi al piacere d'una vita libera
la fortuna, e la considerazione
delle dignità sacerdotali.
Non v'ha di lui,
che un <i>Traité de la Musique
des anciens</i>, che fu pubblicato
dopo la di lui morte,
ed a cui precede un avvertimento
di Morabin, Parigi
1725, in 12º, ristampato
nel 1735. L'autore vi prende
il partito di coloro, che
in questo genere pongono
gli antichi a livello co' nostri
musici. “Quest'argomento,
dice nel confutarlo
M. Burette, viene trattato
con tutta la leggiadria,
che possono rendere
interessante la lettura
dell'opera”. (<i>V. Memoir de
l'Accad. tom. 8.</i>) L'abbate
de Chateauneuf morì in Parigi
nel 1709.
</p>

<p>
<span class="smcap">Chaves</span> (Mr.), nato a
Montpellier, annunziò delle
sì felici disposizioni per la
musica, che i suoi parenti
lo ritirarono dal commercio
per fargli apprendere il forte-piano
e 'l violino. A quindici
anni dell'età sua, egli
fece la musica di una grand'opera
<span class="pagenum"><a name="Page_50" id="Page_50"></a>[50]</span>
intitolata <i>Enea e Lavinia</i>.
I suoi talenti lo fecero
ricercare nella società;
ed avendo inspirato dell'amore
ad una ricca erede, i
parenti furono obbligati a
dargliela in matrimonio. Allora
Chaves brillar volle sopra
un più grande teatro;
venne a Parigi per sentire e
conoscere i celebri professori
della capitale. Padrone
di una gran fortuna, ei consumolla
al gioco, per il quale
aveva un'estrema passione.
Di ritorno nel suo paese
egli vendette tutti i beni di
sua moglie, per compensare,
ei diceva, le sue perdite;
ma la fortuna, che avevalo
abbandonato, lo trattò
crudelmente come già la prima
volta; rimasto Chaves
senza mezzi di risorgere, fu
costretto di entrare in qualità
di proto nella stamperia
musicale di Mr. Olivier. Ed
a questo tempo fu che egli
pubblicò un <i>Catechismo, ovvero
Rudimenti di Musica</i>,
<i>due opere di sonate</i>, <i>de' romanzi</i>
ec. Avendo così guadagnato
qualche danaro, Chaves
volle tentare ancora la
fortuna; parve questa sorridergli
un istante; ma avendo
poi perduto tutto, andò
a precipitarsi nella Senna nel
1808.
</p>

<p>
<span class="smcap">Chell</span> (William), cappellano
e cantore della cattedrale
di Hereford; fu creato
baccelliere in musica nell'università
di Oxford nel
1524. Il vescovo Tanner fa
menzione di due scritti di
cui egli ne è autore; uno
sotto il titolo: <i>Musicae praticae
compendium</i>; il secondo:
<i>De proportionibus musicis</i>.
</p>

<p>
<span class="smcap">Chelleri</span> (Fortunato),
maestro di cappella e membro
dell'accademia reale di
musica a Londra, nacque in
Parma nel 1668, ove suo
padre di nazione tedesco, e
il di cui nome originariamente
era Keller, benchè
musico di professione e compositore,
non faceva grand'uso
di questi talenti, essendosi
dato ad altre occupazioni.
All'età di dodici
anni Fortunato avendo perduto
suo padre, e dopo tre
anni ancor sua madre, un
suo zio materno, Francesco
<span class="pagenum"><a name="Page_51" id="Page_51"></a>[51]</span>
M. Bassani, maestro di cappella
della cattedrale di Piacenza,
preselo in sua casa
per vegliare, come tutore,
alla sua educazione, proponendosi
di fargli studiare la
giurisprudenza. Quivi cominciò
a mostrarsi il genio del
giovane Chelleri. Senza che
mai avesse avuta la menoma
lezione di musica, egli provossi
da se a sonare il cembalo:
e suo zio essendosi
accorto, ch'ei mostrava più
talento per la musica che
per la scienze, risolvette di
coltivare questo pendio naturale,
ed egli stesso gli diede
a quest'effetto delle lezioni
di canto e di cembalo.
Ajutato dal genio e dall'assiduità
del suo allievo, riuscì
a formarlo, cosichè allo
spazio di tre anni fu quegli
capace di occupare il posto
di organista. Per non rimanersi
un musico della comune,
il giovane Chelleri cominciò
allora a studiare
eziandio la composizione,
sotto la direzion di suo zio,
e vi fece tanto progresso,
che cominciò in pochissimo
tempo a comporre alcuni
salmi a tre e a quattro voci.
La morte di questo suo
maestro, e di un secondo
padre levogli il mezzo di
passar oltre, e lo privò d'ogni
soccorso. Abbandonato
alla propria sorte e ridotto
alle sole sue forze, egli
raddoppiò il suo zelo e la
sua assiduità per perfezionarsi
nella sua arte. Ebbe la
buona fortuna che il primo
suo pubblico saggio che fece
in Piacenza nel 1707, col
suo dramma teatrale della
<i>Griselda</i>, fu grandissimamente
ben accolto, e gli valse
per essere incaricato da Cremona
a comporre la nuova
opera, che vi si doveva dare
l'anno di appresso. Avendo
soddisfatto a tale incombenza,
imbarcossi a Genova
nel 1709, per andare
a Barcellona nella Spagna.
Restò quell'anno in quel regno,
scorrendo per tutte le
città ov'egli sapeva esservi
alcuni buoni musici, e facendo
con lor conoscenza per
profittare delle loro lezioni.
Dopo il suo ritorno in Italia,
nel 1710 vi acquistò tale
fama, che a capo di dodici
<span class="pagenum"><a name="Page_52" id="Page_52"></a>[52]</span>
anni non vi era città
considerevole quasi più in
tutta l'Italia di cui non ne
avesse egli arricchito il teatro
con alcuna delle sue composizioni.
Terminò questa
carriera per sempre con l'opera
<i>Zenobia e Radamisto</i>,
che aveva composta pel teatro
sant'Angelo di Venezia.
Il vescovo di Wurzbourg avendogli
fatto delle offerte
a quest'epoca, Chelleri accettò
e si rese in Germania;
ma la morte tolse via il vescovo
dopo due anni e mezzo,
ed egli perdette quel
posto, benchè immediatamente
dopo entrò nel 1725
al servizio del langravio Carlo
d'Assia-Cassel, che gli
conferì la piazza di maestro
di cappella e direttore di
musica, nella quale si è acquistata
molta fama nella Germania.
L'anno d'appresso
1726, fece un viaggio in Inghilterra,
e restò dieci mesi
in Londra, ove pubblicò
un libro di cantate. I suoi
talenti gli procacciarono in
quel paese una buona accoglienza,
e l'onore di essere
ricevuto membro dell'accademia
di musica. Il successore
del langravio Carlo,
che era nel tempo stesso re
di Svezia, il confermò non
che nel suo posto, ma lo
chiamò eziandio a Stockolm
nel 1731; trovando però che
il clima di Svezia non conveniva
alla sua salute, chiese
il permesso di tornare a Cassel,
il che ottenne egli nel
1734 col titolo e il posto
di consiglier di corte. Quì
è dove terminano le memorie
su la sua vita, che ha
lasciate egli stesso, e di cui
ci siamo serviti per la nostra
narrazione. Par ch'egli
sia morto circa al 1758. Era
costui un assai leggiadro compositore,
ed insieme assai
profondo. Eravi una di lui
sonata in fa maggiore, che
un mezzo secolo addietro
andava per tutti i cembali,
come il pezzo favorito degli
amatori di musica in Germania.
Egli compose quivi
un grandissimo numero di
salmi, di gran messe, di overture,
di sinfonie e di notturne.
Nel 1626, pubblicossi
in Londra un libro di sue
cantate ed ariette con accompagnamento
<span class="pagenum"><a name="Page_53" id="Page_53"></a>[53]</span>
compito, e a
Cassel un libro di diverse
sonate e fughe per il forte-piano
e per l'organo. (<i>V.
Gerbert.</i>)
</p>

<p>
<span class="smcap">Cherubini</span> (Luigi-Carlo-Zenobio),
nato in Firenze
li 8 Settembre 1760, cominciò
dall'età di nove anni ad
imparare la composizione sotto
Bartolomeo Felici, e 'l
suo figlio Alessandro. Questi
due compositori essendo
morti, passò sotto la direzione
di Pietro Bizzari e di
Giuseppe Castrucci. Sin dal
1773, cioè prima di avere
compito il suo tredicesimo
anno, fece eseguire in Firenze
una messa e un intermezzo,
a' quali fece succedere,
nello spazio di quattro
a cinque anni alcune opere
per chiesa e per teatro,
che furono con molti applausi
accolte. Questi successi
impegnarono il gran-duca di
Toscana, Leopoldo II, amico
zelante e protettore delle
arti, che distinse i suoi talenti,
ad accordargli nel 1778
una pensione per metterlo
in istato di andare e proseguire
i suoi studj, e cercare
di perfezionarsi sotto 'l celebre
Sarti, che era allora
dimorante in Bologna. Cherubini
passò presso a quattr'anni
sotto quest'abile maestro,
e a' suoi talenti ed a' suoi
consigli riconosce dover
egli la scienza profonda che
ha acquistata nel contrappunto
e nello stile ideale;
come ancora i talenti che lo
han posto al rango de' più
valenti compositori. Carico
di troppe occupazioni, Sarti
per risparmiarsi una parte
del travaglio, ed esercitare
il suo allievo, affidavagli la
composizione delle seconde
parti delle sue opere. I di lui
spartiti contengono gran numero
di pezzi che Cherubini
vi ha scritto. Nel 1784, lasciò
egli l'Italia e passò in Londra,
ove dimorò presso a due anni,
e fecevi eseguire due opere,
<i>la finta Principessa</i> e <i>Giulio
Sabino</i>. Nel 1786, partì d'indi
e giunse nel mese di Luglio a
Parigi ove risolvette di stabilirsi.
Pur non di meno, andò
egli nel 1788, a Torino, ove
fece rappresentar la sua opera
d'<i>Ifigenìa in Aulide</i>. Di
ritorno a Parigi, fece egli
<span class="pagenum"><a name="Page_54" id="Page_54"></a>[54]</span>
rappresentare li 3 Decembre
all'Accademia di Musica, la
sua opera il <i>Demofoonte</i>, il
primo dramma con cui ha
arricchita la scena francese.
Compose quindi un gran numero
di pezzi staccati, che
furono messi nell'opere italiane
eseguite nel 1790,
e ne' seguenti anni, dall'eccellente
coppia di attori
italiani, che Parigi possedeva
a quell'epoca. Si ha ancora
presente l'entusiasmo
che tra gli altri eccitava il
magnifico quartetto <i>Cara da
voi dipende</i>, posto nell'opera
dei <i>Viaggiatori felici</i>.
Cherubini presedea egli stesso
all'esecuzione delle sue
opere, e non che a' talenti
de' virtuosi, ma altrettanto
a' suoi consigli ed alla saggia
sua severità si dovette
quell'esecuzione così perfetta,
che ha distinto quell'incomparabile
coppia, della
quale tutto ciò che l'ha seguito,
dato non ha che delle
rimembranze imperfette.
Nel 1791, diè Cherubini al
teatro Feydeau la sua grand'opera
di <i>Lodoiska</i>. Questo
dramma è un'epoca nella vita
di Cherubini e nella storia
dell'arte. Fece egli conoscere
un nuovo genere,
nel quale tutte le ricchezze
instrumentali sono unite a
cantilene larghe e maestose.
Lodoiska fu seguita d'<i>Elisa</i>,
da <i>Medea</i> e dalle <i>due
Giornate</i>, opere che appartengono
allo stesso genere
e che furono framischiate d'altre
produzioni d'un men
sublime genere; ma nelle
quali si riconosce sempre il
genio originale e la mano
maestra di un valente compositore.
I prodigiosi successi
ottenuti dal Cherubini
nella sua patria adottiva,
portarono la di lui rinomanza
sino nel fondo della
Germania; tutte le sue opere
vi furono rappresentate
ed accolte con uguale entusiasmo,
ed egli medesimo,
essendosi portato in Vienna
nel mese di Giugno 1805,
alla rappresentazione di <i>Faniska</i>,
ch'egli diede sul teatro
imperiale di questa città,
raccolse altresì un'abbondante
messe di elogj e
di applausi in ogni genere.
Tornato a Parigi nell'Aprile
<span class="pagenum"><a name="Page_55" id="Page_55"></a>[55]</span>
del 1806, Cherubini non
ha interrotta la serie delle
sue composizioni. Tra le
opere uscite dalla dotta sua
penna dopo quell'epoca,
metteremo nel primo rango
la sua messa a tre voci con
orchestra, che de' giudici illuminati
riguardano come
una dotta riunione delle bellezze
de' due generi antico e
moderno. Cherubini è stato
scelto uno de' cinque ispettori
del Conservatorio
del momento della sua organizzazione,
e al tempo
della riforma che se ne intraprese
a capo di alcuni anni
vi fu confermato; egli ha
preso parte alla composizione
di più metodi pubblicati
dal Conservatorio. Tali sono
il metodo di violino, e
quello del violoncello, ne'
quali egli vi ha aggiunto de'
bassi in contrappunto, che
sono stati riguardati come
degli eccellenti studj. Comecchè
noi parlato avessimo
delle sue principali opere,
gli amatori ce ne sapranno
certamente grado, se qui ne
presentiamo loro un indice
più compito e metodico.
Dal 1773 al 1779, messe,
salmi, mottetti, oratorj,
cantate, e intermezzi, Firenze.
Nel 1780, <i>Quinto Fabio</i>,
opera in tre atti, Alessandria, della
Paglia. Nel 1782, <i>Armida</i>,
<i>Messenzio</i>; drammi in
tre atti, Firenze; <i>Adriano
in Siria</i>, Livorno. Nel 1783,
<i>Quinto Fabio</i>, Roma; <i>Lo
sposo di tre femine</i>. Nel 1774,
l'<i>Idalide</i> opera in due atti,
Firenze; <i>Alessandro nell'Indie</i>,
Mantova. Nel 1785, <i>La
finta Principessa</i>, Londra.
Nel 1786, <i>Giulio Sabino</i>, e
un gran numero di pezzi aggiunti
al <i>Marchese di Tulipano</i>,
Londra. Nel 1788,
<i>Ifigenia in Aulide</i>, Torino;
<i>Demofoonte</i>, Parigi. Nel 1790
Addizioni all'<i>Italiana in Londra,
di Cimarosa</i>, Parigi. Nel
1791, <i>Lodoiska</i>, Parigi. Nel
1793, <i>Koukourgi</i>, opera inedita.
Nel 1794, <i>Elisa</i>. Nel
1797, <i>Medea</i>. Nel 1798, <i>L'Osteria
Portoghese</i>. Nel 1789,
<i>La Punizione</i>; <i>La prigioniera</i>.
Nel 1800, <i>Le due Giornate</i>.
Nel 1803, <i>Anacreonte</i>.
Nel 1803, <i>Achille in Sciro</i>,
balletto. Nel 1806, <i>Faniska</i>,
Vienna. Nel 1809, <i>Pigmalione</i>,
<span class="pagenum"><a name="Page_56" id="Page_56"></a>[56]</span>
al teatro des Tuileries.
Ed inoltre un grandissimo
numero di pezzi staccati
di musica in tutti i generi,
di chiesa, di camera,
di teatro, ed eziandio di
musica instrumentale, fra l'altre
una sonata per due organi.
Il grazioso e insieme
erudito Carpani paragona il
Cherubini al <i>Lesueur</i>, e
valentissimo scrittore lo chiama,
e quasi il solo dopo il
Salieri, il Zingarelli, il Weigl
tra li compositori moderni,
che sappia innalzare a tempo
lo stile e preparare da
lontano gli effetti, e così
ottenere quella esplosione d'applausi,
che è più lo scoppio
impensato e fisico del
sentimento, che una operazione
determinata della volontà.
Racconta egli in oltre,
che quando fu a Vienna il
Cherubini chiese al celebre
Haydn il permesso di chiamarlo
col nome di padre,
che a lui più che ad altri
diceva dovere <i>Lo bello
stile, che gli ha fatto onore</i>.
Haydn glielo concesse,
ma colla condizione di poterlo
dal canto suo chiamare
col nome di figlio, e gli
fece dono dell'originale di
una sua sinfonia. Alla morte
poi di Haydn, onorando
la di lui memoria il Conservatorio
di musica di Parigi
con un concerto, fu in esso
eseguito un inno in onor
del grand'artista, posto in
musica dal Cherubini. “Questo
bravissimo compositore,
dice lo stesso Carpani, rese
al defunto maestro ed amico
il vero omaggio che il
talento può dare al talento,
quello di accrescere il numero
delle belle produzioni
collo stesso lavoro destinato
ad esaltarlo. Non sono molto
contento della poesia di
quest'inno se bene la lodi
un qualche giornalista, ma
so che <i>la musica era degna
del Haydn stesso</i>, e non farete
difficoltà a crederlo, se
vi ricorderete quant'anima
e sapere campeggi in alcuni
pezzi della <i>Lodoiska</i>, in
quasi tutto il dramma delle
<i>due giornate</i>, ed in altre produzioni
di questo dotto pennelleggiatore
d'affetti”. (<i>Lett.
15.</i>) Nè voglio qui omettere
quel che racconta il tedesco
<span class="pagenum"><a name="Page_57" id="Page_57"></a>[57]</span>
Lichtenthal intorno
alla musica delle <i>due giornate</i>
di Cherubini. “Alla
prima rappresentazione, egli
dice, della predetta opera,
io mi vi trovai con un
mio amico, ora medico in
Ungheria, il quale poichè
alla fine cadde il sipario, rimase
lì incantato, sì ch'ebbi
a scuoterlo più volte. Mi
guardò per alcuni momenti
come estatico, poi mi disse:
amico, noi staremo qui,
finchè si dia nuovamente
quest'opera!” (<i>Dell'influenza
della mus. sul corpo
um. Milano 1811.</i>)
</p>

<p>
<span class="smcap">Chiaula</span> (Don Mauro),
nato in Palermo circa 1544.
In età di 17 anni entrò nell'ordine
dei Benedettini e fece
la sua professione nell'illustre
monastero di S. Martino
di quella città. Fece
quivi i suoi studj confacenti
allo stato, e siccome il
canto è una delle principali
occupazioni di quell'ordine,
coltivò con ispezialità
la musica, e talmente ne
divenne perito, che nel 1581
dovendo il Senato di Palermo
secondo il gusto e l'uso
di que' tempi far rappresentare
il sacro ludo della
Creazione del mondo nella
chiesa di <i>S. Maria della Pinta</i>,
fu per ordine del vicerè
M. Antonio Colonna scelto
don Mauro per comporne
la musica. Essa ebbe tal
successo, che fu stabilito
darsi alle stampe. Il <i>Sanctus</i>
che si canta tuttora da' Musici
nelle solenni messe
delle chiese di Palermo,
è quello stesso che cantossi
in quell'occasione da un coro
di angioli, e conserva
perciò il nome di <i>Sanctus
della Pinta</i>. Dicesi in oltre
che la fama della sua
perizia nella composizione
a più cori lo rese celebre
non che in Sicilia, ma in
Roma presso i sommi pontefici
e in Venezia. Morì
egli decano del suo ordine
nel mon. di S. Martino verso
il 1600; nella di cui riguardevole
Biblioteca conservansi
più volumi della sua
musica di chiesa. (<i>Mongit.
Bibl. Sic.</i>)
</p>

<p>
<span class="smcap">Chiavelloni</span> (Vincenzo)
pubblicò in Roma nel 1668,
<i>Discorsi della musica</i>, in 4º.
<span class="pagenum"><a name="Page_58" id="Page_58"></a>[58]</span>
Sono questi ventiquattro edificanti
sermoni per insegnarci
che il compositore dee
sempre avere in vista l'amore
della virtù e l'osservazion
della natura. Questi precetti
morali possono del pari
applicarsi alla pittura, alla
scultura, e a tutte in generale
le belle arti. “Io non
ho avuto il coraggio, dice
<i>M. de Boisgelou</i>, a cui dobbiamo
quest'articolo, di leggere
sino al fine tutte queste
divote omilie.”
</p>

<p>
<span class="smcap">Chladni</span> (Ernesto-Ferdin-Franc.),
dottore in filosofia
e in dritto, nato in Wittemberga
nella Sassonia li 30
novembre 1756, fece i suoi
studj nelle scuole provinciali
di Grimme, e in quelle
di Wittemberga e Lipsia; dove
suo padre uno de' giureconsulti
più riputati del suo
paese, l'obbligò ad applicarsi
al dritto, e dopo avervi
preso i gradi di dottore,
vi fu anche professore.
Ma egli abbandonò la
giurisprudenza dopo la morte
di suo padre, ed applicossi
principalmente allo studio
della natura, ch'era stata
sempre la sua occupazione secondaria,
e tuttavia a lui
più gradita. Come grande
amator della musica, di cui
aveva appreso a diciannove
anni di sua età i primi elementi,
osservò egli che la
teoria del suono era il più negletto
tra i rami della Fisica,
e questo fecegli nascere
il pensiero e la brama di supplire
a tal difetto, e di esser
utile con alcune scoverte
a questa parte della Fisica;
ei cominciò nel 1785 i
suoi sperimenti sull'Acustica.
I risultati delle ricerche
da lui fatte intorno a
questa scienza leggonsi in alcuni
Giornali della Germania
e nelle Memorie di differenti
Società: la prima comparve
in Lipsia nel 1787, sotto
il titolo: <i>Entdeckungen</i> ec.
cioè: <i>Scoverte su la natura
del suono</i>. Quindi diede egli
al pubblico il suo <i>Trattato
di Acustica</i> in tedesco
stampato in Lipsia nel 1802
e da lui stesso tradotto in
francese con molte addizioni;
fu pubblicato in Parigi
nel 1809 in 8º, dopo aver
riportata l'approvazione della
<span class="pagenum"><a name="Page_59" id="Page_59"></a>[59]</span>
classe delle scienze matematiche
e fisiche dell'Istituto
di Francia. L'opera è
divisa in quattro parti, che
trattano rispettivamente: 1º.
de' rapporti numerici delle
vibrazioni dei corpi sonori;
2º. delle leggi de' fenomeni
che esse offrono; 3º. delle
leggi della propagazione del
suono; 4º. della parte fisiologica
dell'Acustica, in cui
l'autore esamina quel che
riguarda la sensazione del suono
e l'organo dell'udito degli
uomini e de' bruti. Ecco
il giudizio de' Commissarj
dell'Istituto intorno a quest'opera.
“Le scoperte, di
cui Mr. Chladni ha arricchita
la fisica del suono, ci
sembrano di riunire al merito
di essere, per quanto
sia più possibile, e curiose
ed interessanti, il vantaggio
di offrire a' Fisici ed ai Geometri
degli importanti e nuovi
fenomeni, che debbono
eccitar singolarmente la loro
curiosità e l'emulazione
loro, per trovarne le spiegazioni
e determinarne le
leggi; questa carriera aperta
alle ricerche degli uomini
dotti non sarà la menoma
obbligazione che eglino
professano <i>all'autore della
nuova Acustica</i>; Mr. Chladni,
<i>dice un moderno scrittore</i>,
dotto fisico, a cui dobbiamo
delle scoverte così nuove,
così interessanti nella
Fisica del suono, ha dato
di recente un aspetto tutto
nuovo all'Acustica” (<i>M. Raymond,
lettre sur la musiq.
Paris 1811.</i>) Oltre a questi
scritti, Mr. Chladni abile
del pari nella teoria e nella
pratica della musica, è l'inventore
di due nuovi strumenti.
Il primo, a cui egli
ha dato il nome di <i>Clavicilindro</i>
è un instrumento
a tasti, presso a poco dalla
forma stessa del forte-piano,
ma di più piccole dimensioni.
L'estensione della
sua tastiera è di quattro
ottave e mezzo, dal <i>ut</i> il più
grave sino al <i>fa</i> il più acuto
del clavicembalo. Allorchè
vuolsi sonar quest'instromento,
si fa girare, mediante
una maniglia a pedale
munita d'una piccola ventola,
un cilindro di vetro posto
nella cassa tra l'estremità
<span class="pagenum"><a name="Page_60" id="Page_60"></a>[60]</span>
interiore de' tasti e la
tavola di dietro dello strumento.
Il Cilindro non è egli
medesimo il corpo sonante,
come le campane dell'<i>Armonica</i>,
ma produce i
suoni mercè il suo fregamento
sul meccanismo interno.
I suoni possono prolungarsi
a piacere, con tutte le gradazioni
del <i>diminuire</i> e del
<i>crescere</i>, come del pari si accresce
o diminuisce la pressione
sopra i tasti. L'accordo
dell'instromento è
inalterabile, allorchè le sue
parti interne sono state una
volta per sempre aggiustate
e bene regolate, il che è
uno de' suoi più grandi avantaggi.
In quanto alla qualità
ed alla voce del suono,
ha somma analogia coll'<i>Armonica</i>,
senza eccitar come
questa, nel sistema nervoso
un aizzamento ed un'irritazione
assai sensibili in alcuni
individui, e che li mettono
in istato di patimento.
Ha eziandio il vantaggio su l'<i>Armonica</i>
d'una graduazione
d'intensità de' suoni meglio
disposta tra i <i>soprani</i>
ed i <i>bassi</i>; ed è inoltre superiore
a questo riguardo al
suono degli organetti da camera,
a' quali potrebbe paragonarsi.
Il primo instromento
di questo genere, construito
dall'autore sul principio
del 1800, e quindi da
lui perfezionato, per trasportarlo
ne' suoi viaggi, non
ha che 34 pollici di lunghezza,
sopra 21 di <a id="tn60"></a>larghezza
e 7 di altezza; ma possono
aggiungersi più suoni a ciascuna
estremità, ed accrescere
la sua forza e la sua
estensione con ingrandire lo
strumento (<i>V. Archive des
Découvertes, etc. Paris 1809</i>).
Ma quel che distingue e caratterizza
essenzialmente il
<i>Clavicilindro</i>, si è la pregevole
proprietà ch'egli ha
di ben filare i suoni in un
grado eminente dal <i>medio</i> d'intensità
sino allo <i>smorzando</i>,
di rendere delle successioni
rapide de' suoni, de' trilli,
a prestarsi all'esecuzione
dell'<i>allegro</i>: benchè
per fargli produrre tutto l'effetto
di cui è capace, bisogna
principalmente adattarlo
ai pezzi di musica di
un carattere tenero, malinconico,
<span class="pagenum"><a name="Page_61" id="Page_61"></a>[61]</span>
e fin anco il più
tristo. “Mr. Chladni, (<i>si dice
nel Rapporto datone all'Instituto
in dicembre 1808</i>)
ce ne ha eseguiti molti di
questi diversi generi, che
hanno sul suo strumento un'espressione
che veramente rapisce,
e che ci hanno fatto
comprendere tutto il vantaggio
che può trarne un valente
musico per esprimere
con verità ed energia il sentimento
che l'anima. Le successioni
degli accordi, le tenute
di armonia, fredde su
l'organo e secche sul cembalo,
prendono sul <i>Clavicilindro</i>
della vita, dei colori,
ed offrono al compositore
de' mezzi di variare ed
arricchire i suoi quadri. La
di lui invenzione parci che
aggiunga delle nuove risorse
a quelle, cui di già possiede
l'arte musicale.” L'<i>Eufonio</i>,
che è il secondo instromento
inventato da Mr.
Chladni nel 1789, e compiuto
l'anno d'appresso, consiste
esteriormente in piccoli
cilindri di vetro, che longitudinalmente
si fregano con
le dita umide di acqua. Questi
cilindri, della grossezza
d'una penna da scrivere, sono
tutti uguali in lunghezza,
e la differenza de' suoni
è prodotta dall'interiore meccanismo
dell'instromento.
Il suono è più d'ogni altro
strumento, analogo a quello
dell'<i>Armonica</i>. In alcuni
viaggi dell'autore in Germania,
a Pietroburgo ed a Coppenhague,
l'<i>Eufonio</i> ha ottenuto
una grande approvazione.
“Ciascuna invenzione,
dice egli stesso, essendo
la proprietà del suo autore,
non merito rimprovero,
se non ne ho ancor
pubblicato il meccanismo interno
e la costruzione. Io
non ho fin ora perduta la
speranza, che tempo verrà
in cui una compensa proporzionata
a' sacrifizj che ho
fatti, mi farà render pubblico
tutto ciò che riguarda la
teoria e la costruzione di
questi instromenti.” (<i>V.
Préf. au Traité d'Acoustique</i>,
pag. XIV.)
</p>

<p>
<span class="smcap">Choquel</span>, avvocato al Parlamento
di Provenza, pubblicò
nel 1759, un'opera intitolata:
<i>La Musique rendue
<span class="pagenum"><a name="Page_62" id="Page_62"></a>[62]</span>
sensible par la mécanique</i>,
ec. cioè “La Musica resa
sensibile per mezzo della
meccanica, ossia nuovo
sistema per apprendere
facilmente da se stesso
la musica” in 8vo.
L'autore v'impiega con profitto
il monocordo e 'l cronometro,
strumenti noti a dir
vero, ma de' quali non si
era pensato ancora a trarne
così buon partito, e la cui
costruzione è sì facile, che
può ciascuno procurarseli agevolmente.
In una parola,
quest'opera mette coloro,
che si troverebbono privi di
maestro, in istato di apprendere
da loro medesimi a solfeggiare
ed a cantare con
giustezza e in misura di tempo.
</p>

<p>
<span class="smcap">Choron</span> (Alessandro-Stefano),
nato a Caen a 21 ottobre
1772, ove suo padre
era direttore delle gabelle,
non intraprese lo studio della
musica che al compir de'
suoi studj, da lui terminati
prima dell'età di quindici
anni, nel collegio di Juilly.
Privo d'ogni specie di soccorsi,
e contradetto ne' suoi
gusti, cominciò dall'apprendere
da se stesso, senza libri
e senza i consigli di alcun
maestro, a notare tutti i
canti, che poteva trattenere
a mente o inventare, e giunse
così ad acquistare bastante
facilità in quest'esercizio,
ma prima altresì di essere in
istato di leggere una nota di
musica. Le opere di Alembert,
di Roussier, di Rousseau
e d'altri scrittori della
setta di Rameau, gli servirono
quindi di guida nello
studio della composizione,
e 'l menarono a grado di comporre
sì bene che male, in
parti, o in accompagnamento.
Mr. Gretry, a cui mostrò
egli alquanti saggi in tal
genere, lo impiegò a far degli
studj metodici; e indicogli
l'abbate Roze, uno de'
migliori maestri francesi, con
cui travagliò per alcun tempo.
Desiderando in appresso
aver cognizione dell'altre
scuole, faticò per lungo corso
di tempo col signor Bonesi
della scuola di Leo, e
con altri professori della scuola
d'Italia, e lesse con molta
attenzione i migliori didattici
tedeschi, di cui apparò
<span class="pagenum"><a name="Page_63" id="Page_63"></a>[63]</span>
espressamente il linguaggio.
Nel tempo, ch'ei studiava
le opere di d'Alembert,
ec. la voglia di capire
alcuni calcoli che vi s'incontravano,
l'indusse a intraprender
lo studio delle
mattematiche. Egli vi si diede
con un estremo ardore,
e vi fece de' sufficienti progressi
a segno che il cel. geometra
M. Monge lo giudicò
capace di ricevere i suoi
consigli e lo adottò per suo
allievo. In questa qualità fece
egli le funzioni di ripetitore
per la geometria descrittiva
alla scuola Normale
nel 1795, e fu quindi nominato
capo di brigata alla
scuola Politecnica al tempo
della sua formazione. Agli
studj delle mattematiche M.
Choron ne aggiunse ancora
degli altri ch'ei credette aver
più o meno rapporto
con la musica, alla quale riferiva
tutto, ed ai quali lo
portavano il desiderio di sapere
e l'abitudine di generalizzare
le sue idee; così fu
che abbracciò quelli dell'analisi
dell'intendimento, della
letteratura in generale, delle
lingue antiche e moderne,
sino all'ebrea, di cui supplì
più volte la lezione nella
classe del collegio di Francia
in assenza del suo professore.
Se essi furon di ostacolo
perchè dar non si
potesse esclusivamente alla
pratica, gli furono almeno
utili in quanto gli facilitarono
l'acquisizione d'una teoria
più profonda. Sin da'
primi passi che aveva fatti
nella carriera della musica,
erasi innalzato a un grado
sufficiente per iscorgere, da
una parte, molte imperfezioni
del sistema generale
della musica in se stesso;
dall'altra, la povertà della
letteratura di quest'arte,
principalmente nella lingua
francese. Questi furono adunque
li due oggetti a' quali
riferì tutta la sua attenzione.
Sarebbe qui forse il luogo
opportuno per entrare in alcuni
dettagli intorno a questa
materia: ma siccome riuscirebbe
impossibile l'intraprenderli
di una sufficiente
maniera, senza eccedere singolarmente
i limiti che ci
siamo prescritti in questi articoli,
<span class="pagenum"><a name="Page_64" id="Page_64"></a>[64]</span>
ci ristrigneremo a dire
che M. Choron prepara
sopra tutti siffatti oggetti de'
travagli della più grande importanza,
che diverranno a
mano a mano pubblici, e su
i quali egli non vuole prevenire
il giudizio degli artisti.
Le opere intorno alla
musica ch'egli sino a questo
giorno ha date al pubblico
sono: 1º. <i>Principes d'accompagnement
des écoles d'Italie,
en société avec le sieur
Fiocchi</i>, Paris 1804; 2º.
<i>Principes de composition des
Écoles d'Italie</i>, Paris 1809;
opera classica, in tre vol.
in folio, di mille quattrocento
cinquanta sei rami, il
che ne rende ai particolari
malagevole l'acquisto, per
il prezzo che necessariamente
dee valere. L'opera è formata
della riunione dei modelli
i più perfetti in ogni
genere, arricchita di un testo
metodico disposto a norma
dei documenti delle scuole
più celebri, e particolarmente
di quella d'Italia, e
degli Scrittori didattici i più
apprezzati. Può dirsi in verità
che questo è il solo corpo
di dottrina compiuto intorno
all'arte della composizione
(<i>V. quì l'art. di Sala
nel 3. tomo</i>). Di buon
grado ne avrei qui dato l'analisi,
ma nol permette la
brevità di cui mi sono compromesso.
3º. Nel 1811 Mr.
Choron ha pubblicato un
<i>Metodo elementare di Musica
e di canto-piano</i>, per uso
de' seminarj, e delle scuole
delle cattedrali, in 12º. Nel
1800, aveva egli inoltre dato
al pubblico un <i>Metodo d'istruzione
primaria</i>, per apprendere
nel medesimo tempo
a leggere ed a scrivere
che, dopo l'esperienze fatte
sopra più di mille persone
e l'attestato della società Filantropica
di Parigi, economizza
in circa i tre quarti
del tempo. Mr. Choron è finalmente
insieme con Mr.
Fayolle autore di un <i>Dizionario
Storico dei Musici Artisti</i>,
ec., di cui si è abbastanza
da noi parlato nella
prefazione del presente Dizionario.
</p>

<p>
<span class="smcap">Chretien</span> (Egidio-Luigi),
valente sonator di violoncello
della cappella del Re
<span class="pagenum"><a name="Page_65" id="Page_65"></a>[65]</span>
a Versailles ove era nato nel
1734. Egli sonava con ispeditezza
e facilità delle sonate
di violino molto difficili,
e tirava un bel suono dal
suo instromento, benchè sia
stato accusato di non attaccarsi
abbastanza all'espressione.
Nel 1760, egli diede
agl'italiani <i>Le Precauzioni
inutili</i>. Finì egli di vivere
li 4 marzo 1811, come finiva
egli di emendare le prove
di un'opera su la musica,
che la sua vedova ha di recente
pubblicata, e di cui
Mr. Choron promette l'analisi
nel suo supplemento.
Chretien non si era addetto
unicamente alla musica, a lui
si devono eziandio i ritratti
disegnati su la fisonomia, e
che prendono perfettamente
la rassomiglianza degli originali.
</p>

<p>
<span class="smcap">Christmann</span> (Giov. Federico),
ministro luterano a
Heutingsheim, nato a Ludwigsbourg
nel 1752, dee essere
annoverato tra i più abili
dilettanti di musica de'
nostri giorni. Fornito di
molti talenti, ebbe occasione
di sentire spesso la cappella,
allora sì eccellente del
duca di Wurtemberg, e di
personalmente conoscerne i
primi artisti che frequentavano
la casa di suo padre:
egli si rese nel suo decimo
anno al ginnasio di Stuttgart.
Essendo già abile sul flauto
e il clavicembalo, continuò
a coltivare questi due instrumenti,
e giunse a un tale
grado di perfezione che ancor
assai giovane, fu ammesso
a eseguire un solo di flauto
dinanzi al duca. Egli si
rese quindi a Tubinga per
studiarvi la Teologia: vi proseguì
i suoi esercizj, e cominciò
a comporre de' concerti
per quegli stromenti.
Eletto vicario presso un ministro,
lasciò quel posto a
capo di due anni, e nel 1777
portossi a Winterthur nella
Svizzera, in qualità di precettore;
quivi egli compose
negli intervalli d'ozio, i suoi
<i>Elementi di Musica</i>, (<i>Elementarbuch</i>),
che diede alle
stampe nel 1782, a Spira,
presso Bosler, con un volume
d'esempj pratici. Egli
vi fece imprimere nel tempo
medesimo i suoi <i>Divertimenti
<span class="pagenum"><a name="Page_66" id="Page_66"></a>[66]</span>
per il cembalo</i> (<i>Unterhaltungen</i>
etc.). Nel replicare alcune
esperienze su l'aria infiammabile,
che occupavano allora
i fisici dell'Europa, in
occasione di essersi inventate
le macchine aerostatiche, ebbe
la disgrazia di perdervi
un occhio. Fu in tal congiuntura
ch'egli tornò nel
1782, nella casa paterna.
Guarito appena, accettò anche
un posto di precettore
a Carlsruhe: quivi fece conoscenza
col maestro di cappella
Schmidtbauer, e nel
tempo stesso con Vogler,
che trovavasi allora alla corte
di quella città, ove fece
più volte sentirsi. Dopo un
soggiorno di nove mesi a
Carlsruhe, Christmann fece
un viaggio nel Palatinato per
riconoscere più da vicino lo
stato delle scienze e delle
arti in quel paese. Nel 1783,
ottenne alla fine la carica
di ministro nella patria.
Le differenti opere, ch'egli
ha di poi pubblicate, provano
con quale successo esercita
ancora, in quella
nuova situazione, i talenti
ch'egli ha per la musica.
Debbonsi comprendervi le
numerose produzioni e d'ogni
specie, con cui ha abbellita
l'opera di Bosler intitolata:
<i>Musicalische Blumenlese</i>,
ossia <i>Scelta di fiori
di Musica</i>. Il secondo volume
de' suoi <i>Elementi di musica</i>,
ch'egli fece imprimere
nel 1789, presso Bosler, e
che contengono i principj
del basso continuo e dell'accompagnamento;
e la parte
finalmente ch'egli ha avuto
al piano e all'esecuzione
della <i>Gazzetta musicale di
Bosler</i>, per la quale egli
ha somministrato molti articoli
interessanti. Nel 1790,
era inoltre occupato di molte
importanti ricerche relativamente
alla storia letteraria
della musica, e travagliava
a un <i>Dizionario generale
di musica</i>, in più vol. in 4º,
di cui fece pubblicare il Prospetto
nei giornali del 1788.
Gli amatori di quest'arte possono
consultare, a questo riguardo,
la gazzetta di musica
nel mese di febbrajo 1789;
dove troveranno eziandio la
di lui Biografia con più dettaglio.
Non sappiamo sin ora
<span class="pagenum"><a name="Page_67" id="Page_67"></a>[67]</span>
che sia stato pubblicato il
suo Dizionario.
</p>

<p>
<span class="smcap">Chrysander</span> (Gugl.-Cristiano-Giusto),
dottore in teologia
e filosofia, professore ordinario
di teologia nell'Università
di Rinteln, nacque a
Gœddekenroda, nel paese di
Halberstadt, li 9 dicembre
1718. Era egli grand'amatore
di musica, cantava, sonava
la chitarra, il flauto e
il cembalo fin nella sua più
grande età, nella quale aveva
ancor l'abito di cantare
i salmi ebrei, accompagnandosi
su la chitarra. Egli scrisse
e pubblicò nel 1755, un trattato
sotto il titolo: <i>Historiches</i>
etc. cioè: <i>Ricerche storiche
su gli organi di chiesa</i>,
in 8vo.
</p>

<p><a id="ci"></a>
<span class="smcap bigword">Cianchettini</span> (Pio), figlio di
Francesco Cianchettini Romano,
e di Veronica Dusseck,
nacque in Londra li 11 dicembre
1798. Sin dall'età
di quattro anni, mostrò delle
grandi disposizioni per la musica.
Sua madre, sorella del
cel. Mr. Dusseck, e come lui
famosa sonatrice di piano-forte,
gl'insegnò a sonare questo
instrumento, e lo istruì
nell'armonia. Non aveva egli
che cinque anni, quando comparve
per la prima volta in
pubblico, nella gran sala di
concerto al teatro dell'opera
Italiana in Londra, ove
eseguì sul forte-piano con
molta grazia, la prima sonata
da lui composta, ed
improvvisò delle variazioni
sopra temi che furongli presentati.
Fu riguardato come
un prodigio. Da quell'età
sino a sei anni, egli viaggiò
con suo padre in Germania,
in Olanda ed in Francia: ne'
varj giri per questi paesi egli
fu accolto della più distinta
maniera, e ricevette in fin
il soprannome di <i>Mozart Britannico</i>.
Di ritorno in Londra
proseguì i suoi studj. Alli
otto anni parlava benissimo
quattro lingue, l'inglese, la
francese, l'italiana e la tedesca.
Prima di aver compiti
i nove anni, aveva già composte
molte sonate, capricci
ed un gran concerto che fu
da lui eseguito li 16 maggio
1809 nella gran sala del
concerto in Londra, e che
eccitò i più vivi applausi.
Veronica Dusseck sua madre
<span class="pagenum"><a name="Page_68" id="Page_68"></a>[68]</span>
era nata in Boemia nel 1779,
ebbe da suo padre lezioni
di musica. All'età di diciotto
anni, suo fratello Giuseppe
Dusseck, famosissimo
sonatore di forte-piano, chiamolla
in Londra, ove ella
diede con molto successo delle
lezioni di quell'instromento.
Abbiamo di lei molte
sonate e due gran concerti
per il cembalo: ella maritossi
in Londra con Francesco
Cianchettini Romano.
</p>

<p>
<span class="smcap">Cicognini</span>: compositore italiano
della metà del secolo
17º. Planelli, Tiraboschi
e Signorelli lo riguardano
come l'inventor delle arie,
perchè fu il primo che nel
suo <i>Giasone</i>, diede al teatro
un'opera mescolata di recitativi
e di stanze anacreontiche.
Ma l'accurato abbate
Arteaga nella sua <i>Storia del
teatro italiano</i> ha provato che
Jacopo Peri aveva già nel
1628, dato delle arie nel suo
dramma <i>Euridice</i>.
</p>

<p>
<span class="smcap">Ciconia</span> (Gio.), canonico
di Padova nel secolo decimo
quinto, lasciò un'opera
manoscritta col titolo: <i>De
proportionibus</i>, che si conserva
in Ferrara.
</p>

<p>
<span class="smcap">Cima</span> (Gian-Paolo), organista
di Milano, è autore di
un <i>canone</i> che vien riferito
dal padre Martini nel suo
saggio fondamentale pratico
del contrappunto fugato.
Questo canone è fatto con
molto artifizio: tutte le voci
cominciano dal <i>fa ut</i> grave
del tenore; quando la
seconda voce entra in canto,
la prima cambia di registro
e passa alla chiave di contralto,
e la prima a quella
di secondo soprano; finalmente
quando si viene alla
quarta voce, la terza passa
alla chiave di contralto, la
seconda a quella di mezzo
soprano, e la prima a quella
di soprano. L'autore di
questo canone avendosi inutilmente
lambiccato il cervello
per trovare un enigma
relativo a tutti que' cambiamenti
di registro, determinossi
a rompere il nodo della
difficoltà, mettendovi: <i>Intendami
chi può che m'intend'io</i>.
</p>

<p>
<span class="smcap">Cimador</span> (Francesco), nato
in Venezia verso il 1750,
era un musico assai poco istruito
<span class="pagenum"><a name="Page_69" id="Page_69"></a>[69]</span>
nella composizione,
ma pieno bensì d'estro e di
fantasia. Essendo ancora nel
proprio paese, scrisse l'opera
di <i>Pigmalione</i>, che ben
può dirsi frutto dell'inspirazione,
e del genio. Fu
questa ricevuta con sommo
aggradimento dal pubblico
a motivo dell'espressione e
dell'originalità che vi regnavano:
ma in quanto a lui
medesimo, ne fu così malcontento,
che gettonne lo
spartito alle fiamme, e giurò
di non più scrivere in
sua vita. Ei mantenne parola,
e d'indi in poi limitossi
a disporre e accommodare
per suo uso soltanto i pezzi
che gli piacevano nella musica
degli altri compositori.
Così fu che trovandosi in
Londra nel 1792, e vedendo
con pena che l'orchestra
d'Haymarket ricusava di
eseguire le sinfonie di Mozart,
per la loro eccessiva
difficoltà, egli ne accomodò
dodici delle più belle in sestetti,
con una settima parte
<i>ad libitum</i>. Questa interessantissima
collezione ha avuto
il più meritevole successo,
e questo si è quel che
Cimador ha lasciato di più
importante.
</p>

<p>
<span class="smcap">Cimarosa</span> (Domenico), nato
in Napoli nel 1754, e
morto in Venezia li dì 11
gennajo 1801, in età di appena
46 anni. Egli ricevette
le prime lezioni di musica
da Aprile, ed entrò nel
Conservatorio di Loreto, dove
apprese i principj della
scuola di Durante. Nel 1787,
fu chiamato a Pietroburgo
dall'Imperatrice Caterina II
per comporvi delle opere.
Ecco quelle ch'egli ha scritto
in Italia, e che sono state
applaudite con entusiasmo
sopra tutti i teatri dell'Europa.
<i>L'Italiana in Londra</i>,
1769; <i>Il Convito</i>, <i>I due Baroni</i>,
<i>Gli inimici generosi</i>, <i>Il
pittore parigino</i>, 1782; <i>Il
Falegname</i>, 1785; <i>I due supposti
conti</i>, 1786; <i>Valodimiro</i>,
<i>La Ballerina amante</i>,
<i>Le trame deluse</i>, 1787; <i>L'impresario
in angustie</i>, <i>Il
credulo</i>, <i>Il marito disperato</i>, <i>Il
fanatico burlato</i>, 1788; <i>Il convitato
di Pietra</i>, 1789; <i>Giannina
e Bernardone</i>, <i>La Villanella
riconosciuta</i>, <i>Le astuzie
<span class="pagenum"><a name="Page_70" id="Page_70"></a>[70]</span>
feminili</i>, 1790; <i>Il matrimonio
segreto</i>, 1793; <i>I traci
amanti</i>, <i>Il matrimonio per
susurro</i>, <i>La Penelope</i>, <i>L'Olimpiade</i>,
<i>Il sacrificio d'Abramo</i>,
1794; <i>Gli Amanti comici</i>,
1797; <i>Gli Orazj e Curiazj</i>.
L'ultima opera buffa di
Cimarosa è <i>L'imprudente fortunato</i>,
rappresentato in Venezia
nel 1800. <i>L'Artemisia</i> non
potè esser da lui finita; non
v'ha del suo che il primo atto:
altri compositori si sono
provati di aggiugnervi i
due ultimi, ma non è potuto
lor riuscire. Il pubblico
ha fatto abbassare il sipario
alla medietà del secondo atto.
Tutte le opere di Cimarosa
brillano per l'invenzione,
per l'originalità delle
idee, per la ricchezza degli
accompagnamenti e la grazia
degli effetti scenici, principalmente
nel genere buffo.
La più parte de' suoi motivi
sono <i>di prima intenzione</i>.
Nel sentire ciascun pezzo della
sua musica, si vede che la
partizione è stata fatta di estro,
e come di un solo getto.
L'entusiasmo che eccita
il <i>Matrimonio segreto</i> non può
concepirsi: basti il dire, che
quest'opera giunse a fissare
la mobilità degl'Italiani. Cimarosa
fu al Cembalo, nel
teatro di Napoli, per le sette
prime rappresentazioni,
il che non era mai avvenuto.
In Vienna, l'Imperatore
avendo sentita la prima
rappresentazione di quest'opera,
invitò i cantanti ed i
musici a tavola, e rimandolli
la sera stessa al teatro, ove
rappresentarono quel dramma
la seconda volta. Si riferiscono
molti tratti di modestia
che ingrandiscono
il merito di questo valentuomo.
Un pittore, volendogli
far la corte, gli disse
che lo riguardava come
superiore a Mozart; <i>Io! oibò!</i>
riprese egli seriosamente,
<i>e che direste voi a un
uomo che venisse ad assicurarvi
che voi sorpassate Raffaello?</i>
Cimarosa era di un
carattere aperto, franco, sincero,
amichevole: quand'ei
scriveva la sua musica, domandava
strepito, e voleva
a se intorno gli amici per
comporre. “Così gli nacquero,
dice Carpani, gli
<span class="pagenum"><a name="Page_71" id="Page_71"></a>[71]</span>
<i>Orazj e Curiazj</i>; e così il
<i>matrimonio secreto</i>, ed in esse
(malgrado alcune improprietà
d'espressione), la più
bella, la più ricca, la più
originale <i>opera seria</i>, e la
prima <i>opera buffa</i> del teatro
italiano.” (<i>Lett. 13.</i>) Egli
compara Cimarosa a Paolo Veronese.
Gli amatori sono divisi
tra Mozart e Cimarosa,
riguardandoli come compositori
drammatici. Napoleone
dimandava un giorno a Gretry
qual differenza eravi tra
l'uno e l'altro. “Signore,
rispose Gretry, Cimarosa
mette la statua sul
teatro e il piedestallo nell'orchestra,
mentre che Mozart
mette la statua nell'orchestra
e 'l piedestallo sul
teatro.”
</p>

<p>
<span class="smcap">Cionacci</span> (Francesco),
prete e predicatore in Firenze,
pubblicò nel 1685 a Bologna:
<i>Dell'origine e progressi
del canto ecclesiastico. Discorso
I.</i> (<i>V. Mart. Stor.</i>)
</p>

<p><a id="cl"></a><a id="tn71"></a>
<span class="smcap bigword">Cleaver</span> (William), vescovo
di Chester in Inghilterra,
pubblicò a Oxford nel 1777
il <i>decreto degli Spartani contro
Timoteo poeta musico per
avere egli aggiunto due corde
alla lira</i>, e che esisteva
soltanto in latino conservatoci
da Boezio. Il dottor Cleaver
trovato avendolo in greco
nella biblioteca di Oxford,
il rese pubblico sotto il seguente
titolo: <i>Decretum Lacedæmoniorum
contra Timotheum
Milesium, e codd. mss.
oxoniensibus, cum commentario,
etc.</i> Dobbiamo del pari
a questo dotto vescovo: <i>De
rhytmo Græcorum liber singularis</i>
Oxonii 1788, in 8º.
</p>

<p>
<span class="smcap">Clamer</span> (Andrea Cristoforo)
fè pubblicare a Salisburg
nel 1783, <i>Mensa harmonica</i>,
etc. Non possiamo proferirne
giudizio, non conoscendolo.
</p>

<p>
<span class="smcap">Clari</span> (Gian-Carlo M.)
era maestro di cappella della
cattedrale di Pistoja. Egli fu
uno dei migliori allievi che
sortirono dalla scuola di Giov.
Paolo Colonna, maestro di
cappella della collegiale di san
Petronio in Bologna. I suoi
<i>duetti e terzetti</i> sono pregiatissimi:
vi si trova, unito
a una gran cognizione dell'arte,
l'eccellente gusto dell'autore
<span class="pagenum"><a name="Page_72" id="Page_72"></a>[72]</span>
in questa sorta di composizione.
Egli fiorì sulla fine
del sec. 17º. L'ab. Eximeno
rapporta un pezzo della
sua musica come un modello
di buono stile; e di cui
ogni nota è una pennellata da
maestro (<i>Dell'origin. ec., pag.
439.</i>).
</p>

<p>
<span class="smcap">Clayton</span> (Tommaso), compositore
e secondo professore
di musica nel collegio di
Gresham a Londra, è il primo
de' musici inglesi che si
sia provato di porre in nota
un dramma inglese: fu questo
la <i>Rosemonda</i> di Addison.
Quest'opera rappresentata nel
1707, fu accolta male, ma
la seconda intitolata <i>Arsinoe</i>
ebbe più gran successo, le arie
sono state impresse. (<i>Marpurg,
Beytrag. t. 11.</i>)
</p>

<p>
<span class="smcap">Cleman</span> (Baltassare), è autore
di un piccolo trattato di
contrappunto, secondo il catalogo
di Hausmann. (<i>Ehrenpforte,
pag. 108</i>)
</p>

<p>
<span class="smcap">Clementi</span> (Muzio), nato in
Roma nel 1746, vien riguardato
come il più gran suonatore
di piano-forte che abbia
esistito. I Tedeschi non
possono opporgli che Carlo-Filippo-Emmanuele
Bach. Egli
riesce eccellente nell'<i>adagio</i>
del pari che nell'<i>allegro</i>:
eseguisce i passaggi più difficili
in ottave, ed eziandio i
trilli in ottave con una sola
mano. Nello stesso tempo egli
è un compositore di primo
ordine: sin dall'età di
dodici anni compose una fuga
a quattro parti. Aggiungasi
ch'egli è ben istruito nelle
scienze e nelle arti, e che
unisce alla cognizione degl'antichi
autori quella delle mattematiche.
Verso il 1780 era
a Parigi: quindi portossi in
Londra, ove ha stabilito un
magazino di musica e di cembali
a forte-piano. Nel 1809,
si era fatta correr voce di sua
morte, ma egli era allora in
Italia ed è attualmente in Vienna.
La collezione compiuta
delle opere del Sig. Clementi
è stata di recente pubblicata
a Lipsia presso Breitkopf.
Le sue opere che giungono sino
a 43 possono ancora trovarsi
presso Mr. Leduc. Ecco
quello che un degno allievo
di Clementi (Mr. Bertini di
Parigi) ha scritto intorno al
suo illustre maestro: “I
<span class="pagenum"><a name="Page_73" id="Page_73"></a>[73]</span>
pezzi che Clementi ha composti
fannosi rimarcare per la saviezza
del piano e la disposizion
delle idee. Il suo stile
in generale è severo e sempre
puro: le sue composizioni sono
brillanti, dotte, aggradevoli.
Egli ha fatte molte sinfonie,
che sono ammirate dagl'intendenti.
La sua esecuzione
è brillante e di moltissimo
gusto, nè stanca giammai
il sentirlo sul forte-piano:
egli improvvisa in maniera a
far credere che il tutto sia
scritto. Alla testa de' suoi
allievi distinti che ha formati,
por si debbono Cramer,
Field, madama Bartholozzi
ed altri.” Clementi,
mentre era in Francia, era
molto economo ne' suoi abiti;
in sua casa viveva con
somma sobrietà, ma amava
moltissimo di essere ben trattato
in casa altrui. Aveva
dello spirito, delle cognizioni,
era affabile, obbligante,
buon amico, e incapace
totalmente di gelosia e
d'invidia. “Il celebre Clementi
dice l'illustre Carpani,
l'emulo del Mozart nelle
sue composizioni pel gravicembalo,
ed unico forse
in oggi nella maniera insuperabile
di sonare quell'istrumento,
pubblicò in Londra
anche un saggio di ritratti
armonici assai bizzarro. Intraprese
a contraffare i più
noti compositori di cembalo
de' suoi giorni: il Mozart,
l'Haydn, il Kozeluch,
lo Sterkel ec. non che
se medesimo. E intitolò la
sua galleria <i>Caratteri musicali</i>.
Il pregio di questo
scherzo consiste nell'avere
l'autore così ben colta la
fisonomia dell'ingegno d'ognuno
de' suoi originali che,
senza altra notizia chiunque,
pratico delle loro opere,
si pone ad eseguire queste
sonatine composte d'un
preludio e d'una cadenza,
indovina a dirittura il maestro
di cui si tratta. Non
ha lasciato l'autore in mezzo
alla fedeltà della imitazione,
di rallegrare il soggetto
con qualche saporito
frizzo d'una satira delicata,
appoggiando quà e là su quelle
affettazioni o sviste, in
cui taluno di suddetti originali
cadeva talvolta, scherzo
<span class="pagenum"><a name="Page_74" id="Page_74"></a>[74]</span>
in vero degno di quel felicissimo
ingegno.” (<i>Lett. 7ª.</i>)
</p>

<p>
<span class="smcap">Cleona</span>, suonatore di tibia,
di cui fa menzione Plutarco
(<i>dial. de music.</i>), asserendo,
che trovavasi maggior
vaghezza di ritmo nelle sue
composizioni, che non in
quelle di Polimnesto, da cui
Cleona aveva preso moltissimo,
singolarmente ne' canti
da regolare la milizia, chiamati
Orzj, e Smintj. Egli
era di Tegea, e fioriva
nel settimo secolo innanzi
G. C.
</p>

<p>
<span class="smcap">Clinia di Taranto</span>, filosofo
pitagorico e musico viveva
circa quattro secoli prima
di G. C. Egli rendeva
amene le lezioni della filosofia
co' divertimenti della
musica, e trovava ne' suoni
della sua lira un lenitivo che
calmava i movimenti della
sua collera. (<i>E. Plutarc.,
loc. cit.</i>)
</p>

<p><a id="co"></a>
<span class="smcap bigword">Cocchi</span> (Gioachino), maestro
di cappella del Conservatorio
<i>degl'incurabili</i> in Venezia,
nato a Padova nel
1720. Egli fu un de' primi
che per il suo estro comico,
fece gustare l'opera <i>buffa</i> in
Italia: vien paragonato in
questo genere a Galuppi.
Nel 1771, viveva ancora in
Londra. <i>V. Gerbert.</i>
</p>

<p>
<span class="smcap">Colbran</span> (Isabella Angela)
nacque in Madrid nel
1785, da Gianni Colbran
professore di musica della
cappella e camera del re di
Spagna. “Le sue disposizioni
per la musica e per il
canto presentir si fecero sin
dalla culla. All'età di tre
anni, essa già intonava bene,
all'età di sei don Francesco
Pereja, primo violoncello
di Madrid e compositore,
donolle lezioni di musica.
A' nove anni, studiò
ella sotto Marinelli, che la
diresse sino alli quattordici.
Allora fu che il celebre Crescentini
ebbe il piacere di
formarla nell'arte del canto
e, allorchè la credette in
istato di prendere il suo volo,
profetizò egli la riputazione
di cui ella goder doveva
un giorno: <i>Io non credo</i>,
egli diceva, <i>che vi sia
in Europa un talento del suo
più bello</i>; ed a questo elogio
<span class="pagenum"><a name="Page_75" id="Page_75"></a>[75]</span>
unì egli il dono di tutta
la sua musica.” Madamigella
Colbran ha eccitato la
più viva ammirazione in tutti
i concerti nei quali si è
fatta sentire, in Ispagna, in
Francia e in Italia. Nel
1809, essa si è molto distinta
in qualità di <i>Prima donna
seria</i> sul teatro <i>della Scala</i>
in Milano; e nel 1810,
sul teatro <i>della Fenice</i> in
Venezia. Essa ha composto
in oltre più <i>canzoncine</i>, sei
delle quali son dedicate alla
regina di Spagna, sei altre
all'imperatrice delle Russie,
sei al principe Eugenio e sei
al sign. Crescentini suo maestro.
</p>

<p>
<span class="smcap">Collyer</span>, dotto musico e
letterato inglese scrisse verso
il 1784, alcuni schizzi sulla
musica, dei quali Archenholtz
ha data la traduzione
tedesca nel suo <i>Liceo inglese</i>,
vol. primo n. 20.
</p>

<p>
<span class="smcap">Colonna</span> (Fabio) nato
in Napoli nel 1567, sin
dalla più tenera età diessi tutto
allo studio della storia
naturale, delle lingue, delle
mattematiche, della musica,
della pittura, dell'ottica,
della botanica. Egli
è autore di un'opera sulla
musica pubblicata in Napoli
nel 1618, col titolo di <i>Sambuca
lincea</i>, libri III, in
4º. Vi si dà la descrizione
d'un istrumento, che l'autore
chiamò <i>Pentecontachordon</i>,
perchè è composto di
50 corde, e che divide il
suono in tre parti. Quest'opera
è pregevole benchè
poco comune.
</p>

<p>
<span class="smcap">Colonna</span> (Giov. Paolo),
di Bologna, maestro di cappella
di san Petronio verso
il 1780, è un compositore
del primo ordine e per la
scienza e per lo stile. Le
sue opere trovansi impresse
dal 1681 sino al 1694, ed i
suoi manoscritti conservansi
con venerazione. In una chiesa
di Venezia ve ne ha un
considerevol deposito, e non
è permesso di tirarne delle
copie. Si ha ancora di lui
un'opera in musica, l'<i>Amilcare</i>.
</p>

<p>
<span class="smcap">Constant de la Molette</span>
(Filippo du). Vicario generale
di Vienna nel Delfinato,
dottor della Sorbona, possedeva
molte lingue, ed oltre
<span class="pagenum"><a name="Page_76" id="Page_76"></a>[76]</span>
a molte opere su la Scrittura
una ne pubblicò sotto
il titolo di <i>Traité sur la poésie
et la musique des Hébreux,
pour servir d'introduction aux
psaumes expliqués</i>, Parigi
1780, in 12º. Quest'opera è
assai interessante per gli amatori
della filologia e dell'antichità,
e vi si trovano
delle cose nuove benissimo
esposte. L'autore già noto
per discussioni profonde sopra
le sagre carte, non mostra
minor acutezza ed erudizione
nella presente opera
in quel che riguarda le due
facoltà musicale, e poetica
presso quell'antichissima nazione.
L'abb. du Constant
morì nel 1793.
</p>

<p>
<span class="smcap">Conti</span> (L'abbate Antonio),
nobile Veneziano, unito in
stretta amicizia col celebre
Benedetto Marcello, somministrò
alla sublime musica di
questo compositore una poesia
degna di essa. Egli visse
molti anni in Francia e
in Inghilterra. A Londra il
gran Newton gli comunicò
le sue idee e gli svelò tutti
gli arcani della scienza. L'ab.
Conti morì nel 1749, in
età di 71 anno. Tra le sue
opere postume in Venezia,
1756, in 4º, vi ha una <i>Dissertazione</i>
sensatissima <i>su la
Musica imitativa</i>, e su gli
abusi che già a' suoi tempi
signoreggiavano nel canto.
“Io non vado al teatro,
egli dice, per ammirare il
Musico che canta, ma per
esser toccato e per sentire
la cosa che imita. Il volgo
che ode per l'altrui orecchie,
come vede per gli occhi altrui,
sente ancora sovente
col cuore altrui, ed applaude
ai trilli, ai ricami, ai precipizj
della voce, per la stessa
ragione che applaudiva nel
17º a quelle gonfie e stravaganti
poesie, ove sudavano i
fuochi, e s'avvelenava l'obblio
coll'inchiostro. Qual
nome debbo dar ad una Musica,
nella quale il compositore
gareggia col modulatore,
a cui più offuschi, o
confonda il senso delle parole?
Non è questa certamente
una musica nè italiana,
nè latina, nè ebrea,
perchè coloro che intendono
queste lingue, nulla intendono
delle parole espresse
<span class="pagenum"><a name="Page_77" id="Page_77"></a>[77]</span>
dal modulatore. Quando si
canta in un'opera, o in una
chiesa, io non cerco d'udire
un rossignuolo od altro che
mi solletichi, ma un uomo
che parli dolcemente al mio
cuore, alla mia fantasia, alla
mia mente ec.”
</p>

<p>
<span class="smcap">Cordovero</span> maestro di musica
fiammingo del quintodecimo
secolo, di cui parla il <i>Morigi</i>
nel suo libro sesto della
nobiltà milanese, ove di
Galeazzo Sforza Duca di Milano,
che vivea nel 1470.
Il che dimostra che vi erano
allora in Italia de' maestri
di musica, e de' cori di
musici, e per lo più esteri;
ma l'arte non vi aveva acquistata
ancora quella superiorità,
a cui levossi verso la
medietà del sedicesimo secolo
per opera dei maestri italiani.
</p>

<p>
<span class="smcap">Corelli</span> (Arcangelo) nacque
a Fusignano, presso d'Imola
sul territorio di Bologna,
nel febbrajo del 1653.
Secondo il racconto di Adami,
ricevette le prime lezioni
di contrappunto da Matteo
Simonelli della cappella
del Papa; e generalmente si
crede che fu suo maestro di
violino un tal Giov. Batt.
Cassani di Bologna. Burney
(<i>tom. 3, History of music</i>)
rigetta come insussistente la
fama che ha corso, che nel
1672 Corelli era venuto in
Parigi e che Lulli per bassa
gelosia ne lo aveva fatto
cacciare. Corelli al terminar
de' suoi studj musicali, partì
per la Germania, e fu anche
al servigio del duca di Baviera
nel 1680. Verso questo
tempo tornò in Italia, e
portossi in Roma, ove pubblicò
la prima sua opera,
composta di dodici sonate
per due violini e basso con
una parte pel cembalo. Questo
valent'uomo ricevette prestamente
in Roma i più rimarchevoli
contrassegni di
benevolenza del Cardinale
Ottoboni, illuminato protettor
delle belle arti. Crescimbeni
ci fa sapere che egli
teneva ogni lunedì un'accademia
di musica nel suo palagio;
e quivi fe' il Corelli
amicizia col celebre <i>Hendel</i>.
Quel Cardinale dichiarò il
Corelli primo violino e direttor
della sua musica, dandogli
<span class="pagenum"><a name="Page_78" id="Page_78"></a>[78]</span>
un appartamento nel
suo proprio palagio. Corelli
gli rimase attaccatissimo sino
alla sua morte, accaduta
li 18 gennajo del 1713, sei
settimane dopo la pubblicazione
della sua opera sesta
de' <i>grossi concerti</i>. Gli aneddoti
che abbiamo qui raccolti
intorno al Corelli, ci danno
a divedere che il di lui carattere
era dolce, e pien di
modestia. Un giorno ch'ei
suonava il violino in una numerosa
adunanza, si accorse
che ciascuno mettevasi a
ciarlare: egli posò pian piano
il suo violino in mezzo
della sala, con dir che aveva
paura d'interrompere la
conversazione. Questa fu una
lezione per l'udienza, che 'l
pregò a riprendere il suo
violino, e prestogli tutta l'attenzione
dovuta al suo talento.
Un'altra volta, ei
suonava dinanzi Hendel la
sinfonia dell'opera il <i>Trionfo
del tempo</i> da costui composta.
Hendel montato in
furia perchè Corelli non la
sonava nel suo genere, strappogli
il violino, e cominciò
a suonarla egli stesso. Corelli
senza commuoversi punto,
si contentò di dirgli: <i>Ma
caro Sassone, questa musica
è nello stile francese, di che
io non m'intendo</i>. Corelli
era eziandio di buon umore,
come lo prova quest'aneddoto
raccontato da Walther.
Nicola-Adamo Strunck, violino
dell'Elettore di Hanover,
essendo giunto a Roma
ebbe il più gran desio di
veder Corelli. Qual'è il vostro
<i>instromento</i>, gli domandò
egli. <i>Il cembalo</i>, rispose
Strunck, <i>e alcun pochetto
il violino; ma mi riputerei
assai contento di sentirvi</i>.
Corelli suonò il primo.
Strunck prese di poi il
violino, e tenendolo a bada
con iscordarlo, cominciò a
improvvisare: percorrendo
i tuoni cromatici con una
destrezza così sorprendente,
che Corelli dissegli in cattivo
tedesco: <i>Se mi chiamano
Arcangelo, dovreste ben esser
chiamato voi Arcidiavolo</i>.
Molte persone d'alto rango
essendo Corelli in Roma si
diedero premura d'intenderlo,
e di prender eziandio le
sue lezioni, tra le quali lord
<span class="pagenum"><a name="Page_79" id="Page_79"></a>[79]</span>
Edgecombe, che fe' scolpire
in rame il suo ritratto da
Smith su l'originale fattone
da Arrigo Howard. Corelli
lasciò morendo una somma
di circa sei mila lire sterline.
Era egli strettamente
amico di Carlo Cignani, e
Carlo Maratta, che gli donarono
moltissimi quadri de'
migliori maestri. Ecco i titoli
delle Opere composte
dal Corelli e le date della
loro pubblicazione. La prima
di sonate a tre, comparve
in Roma nel 1683. La
seconda nel 1685, sotto il
titolo di <i>Balletti di Camera</i>,
e trassegli addosso una lite
con <i>Paolo Colonna</i>, sopra
una successione diatonica di
quinte tra il primo violino
e 'l basso d'un'alemanna della
seconda sonata. Nel 1690,
pubblicò la terza opera di
sonate, e nel 1694 la quarta
che consiste, come la seconda,
in balletti. <i>La quinta</i>
è il capo d'opera di Corelli,
giusta l'osservazione di
<i>Avison</i>, autore di un libro
inglese <i>su l'espression musicale</i>.
“Avvegnachè dopo
Corelli, egli dice, lo stile
della musica sia molto cambiato,
e che siansi fatti grandiosi
progressi nella ricerca
dell'armonia, trovansi frattanto
ne' migliori autori moderni
il fondo delle idee di
Corelli, di cui hanno eglino
saputo trar profitto, principalmente
dall'opera terza, e
dalla quinta delle sue sonate.”
L'opera sesta, contenente
dodici sonate per due
flauti e basso, è stata impressa
a Londra e a Amsterdam.
L'opera settima è composta
di <i>Concerti grossi</i>, che
prendono il titolo di opera
sesta, e ch'egli stesso pubblicò
li 3 dicembre 1712.
Secondo il parere di Mr. Cartier,
le sonate di Corelli debbono
riguardarsi da coloro
che attender vogliono al violino,
come i loro rudimenti.
Tutto vi si rinviene, l'arte,
il gusto, il sapere. Il dott.
Burney osserva con ragione,
che Albinoni, Alberti, Tessarini,
Vivaldi non formano
che delle truppe leggiere e
irregolari. La sola scuola romana,
di cui n'è fondator
Corelli, ha prodotto non
che istromentisti, ma in
<span class="pagenum"><a name="Page_80" id="Page_80"></a>[80]</span>
compositori ancora pel violino
i più grandi artisti di
cui vantar si possa l'Italia
dopo la prima metà del diciottesimo
secolo. “Le più
celebri scuole d'Italia, dice
l'Arteaga, furono quella del
Corelli, e non molto dopo
quella del Tartini. La prima
che ebbe origine dal più
grande Armonista, che mai
ci sia stato di qua dai monti,
spiccava principalmente
nell'artifizio e maestria delle
imitazioni, nella destrezza
del modulare, nel contrasto
delle parti diverse, nella
semplicità e vaghezza dell'armonia.
La superiorità nell'arte
sua e la facilità di piegarsi
a' diversi gusti di entrambe
nazioni italiana e francese,
procacciò al Corelli un
nome immortale in tutta Europa,
quantunque un numero
assai discreto di produzioni
ci abbia egli lasciate
memore della massima di
Zeusi: <i>Dipingo adagio, perchè
dipingo per tutti i secoli</i>.”
Fra i rinomati discepoli
di questo grand'uomo
la posterità annovera tuttora
il Locatelli, il Geminiani e
il Somis. Veggasi <i>la Storia
del Violino</i> di M Fayolle.
Nel Vaticano se gli ha eretto
un busto con questa iscrizione:
<i>Corelli Princeps musicorum</i>.
È da rimarcarsi che
dopo Corelli sino a' nostri
giorni, l'Italia ha conservato
il primato nelle scuole del
violino, mercè i Tartini, i
Nardini, i Pugnani, i Viotti
e i loro allievi.
</p>

<p>
<span class="smcap">Corilla</span> (la Signora Morelli),
celebre improvisatrice
e poetessa, morta in Firenze
li 13 novembre 1799, in età
di 72 anni, era allieva di
Nardini pel violino. Ella
improvvisava de' versi sopra
ogni sorta di soggetti, suonava
la sua parte di violino
in un concerto, e cantava
con moltissima grazia e talento.
Come Petrarca, ha
avuto l'onore sotto Pio VI,
il protettore delle belle arti,
di essere coronata in Campidoglio.
</p>

<p>
<span class="smcap">Corinna</span>, celebre cantatrice
e poetessa lirica era di Tanagra:
ebbe per maestra in
poesia e in musica Mirti,
donna distinta pe' suoi talenti;
più famosa ancora per avere
<span class="pagenum"><a name="Page_81" id="Page_81"></a>[81]</span>
annoverato fra' suoi discepoli
Pindaro, e la bella
Corinna. Questi due allievi
furono insieme uniti almeno
dell'amore delle arti. Pindaro
più giovane di Corinna
si faceva un dovere di
consultarla, e di prendere
da lei lezioni di poesia e di
canto: ma il di lui fervido
genio assoggettar non si poteva
non che a comuni precetti,
molto meno a quei d'una
scrupolosa donna e più
minutamente attaccata alle
regole; per il che si slontanò
da Corinna, e lasciò correre
senza freno la naturale
sua fecondità. Il credito anteriore
di Corinna, l'esser
ella stata maestra di Pindaro
fece, che per sei diverse volte,
se diam fede ad Eliano,
ne' pubblici giuochi presentatosi
a disputare a Corinna
la preferenza nel canto e nella
poesia, fu tutte le volte
alla medesima posposto. Pausania
crede che in tanto era
preferita Corinna, in quanto
preveniva essa, oltre al suo
merito reale, con la sua bellezza
(<i>lib. 9, cap. 22.</i>) Pindaro
immaginossi in oltre,
che ella si fosse co' giudici
prevalsa delle femminili lusinghe
per guadagnarsi il voto
della superiorità; e quindi
ei si scagliò con mille vituperi
contro questa gaja donna.
Corinna fiorì cinque secoli
innanzi l'era cristiana.
</p>

<p>
<span class="smcap">Corsi</span> (Giacopo), gentiluomo
fiorentino fautore delle
belle arti, nè meno intelligente
della musica massimamente
teorica, viveva sulla
fine del sedicesimo secolo.
Alla di lui casa si trasferì la
letteraria adunanza che tener
soleasi in quella di Giov.
Bardi dei conti di Vernio,
di cui si è ragionato al suo
articolo, e ove intervenivano
Caccini, Peri, Galilei,
Rinuccini e altri grand'uomini,
che unendo i loro lumi
e i sforzi del loro ingegno
giunsero a dare una regolar
forma all'opera di musica
tale quale si è conservata
sino al presente. Il primo
saggio che se ne fece fu
la <i>Dafne</i> del Rinuccini, messa
in note dal Caccini e rappresentata
in casa del Corsi
nel 1594 alla presenza del
gran-duca. Allorchè questi
<span class="pagenum"><a name="Page_82" id="Page_82"></a>[82]</span>
valentuomini vollero inventare
la vera musica drammatico-lirica,
non trovarono a
perfezionar la melodia mezzo
più spedito di quello di
sbandirne, e screditarne il
contrappunto allora regnante.
Il Corsi in un <i>Discorso
da lui indirizzato a Giulio
Caccini sopra la musica antica
e il parlar bene</i>, che va
inserito nelle opere di Giambattista
Doni, (tom. II.)
chiama quel contrappunto:
<i>quella spezie di musica tanto
biasimata dai filosofi, e
in particolare da Aristotile</i>.
</p>

<p>
<span class="smcap">Cotumacci</span> (Carlo), nato
in Napoli nel 1698, studiò
sotto il celebre Scarlatti nel
1719, e succedette al suo condiscepolo
Durante nella carica
di maestro di cappella
nel conservatorio di sant'Onofrio.
Egli era un buon
organista dell'antica scuola
e un abilissimo professore,
che molto ha scritto per la
chiesa: aveva oltracciò composte
due opere, che destinava
alle stampe, l'una delle
quali conteneva <i>le regole
dell'accompagnamento</i>, con
de' <i>partimenti</i> disposti per
gradi: l'altra era un <i>trattato
di contrappunto</i>. Cotumacci
finì di vivere verso il
1775.
</p>

<p><a id="cr"></a>
<span class="smcap bigword">Cramer</span> (Carlo-Federico)
nato a Quedlinbourg nel 1752,
professore di filosofia a Kiel
nel 1775, ha reso alcuni servigj
all'arte musicale per la
pubblicazione di più opere,
e singolarmente per il suo
<i>Magazino Musicale</i>, che comparve
alla luce dal 1783 sino
al 1789; ha pubblicato
ancora più collezioni e più
opere di maestri celebri, ed
era egli stesso alcun poco
poeta e musico; ha fatto delle
canzonette che sono state
poste in musica da diversi
compositori. Verso il 1792
Cramer stabilì la sua dimora
in Parigi come stampatore.
Egli era un uomo originale,
un pò matto, e d'una
erudizione mal ordinata, e
pieno d'ogni sorta di prevenzioni;
morì quivi verso
il 1800, pressochè pazzo come
era vissuto.
</p>

<p>
<span class="smcap">Cramer</span> (Guglielmo), nato
a Manheim verso il 1730,
<span class="pagenum"><a name="Page_83" id="Page_83"></a>[83]</span>
era un eccellente violinista:
riuniva egli, dicono i biografi
tedeschi, il suono brioso
di Lolli coll'espressione
e l'energia di Fr. Benda; ed
era riguardato come il primo
violino del suo tempo in
Germania. Fu impiegato alla
cappella dell'elettor Palatino
a Manheim dal 1750 sino
al 1770, nel quale anno
passò in Inghilterra, il solo
paese ove gli artisti distinti
trovano facilmente il mezzo
di fare una fortuna degna de'
loro talenti. Egli vi fu nominato
musico di camera del
re, suonatore <i>a solo</i> della
cappella reale e direttore dell'orchestra
dell'opera: veniva
ricercato in tutti i concerti,
ed egli fu che nel 1787,
regolò un'orchestra di 800
musici che eseguirono il funerale
di Hendel: finì di vivere
in Londra verso il 1805.
Cramer pubblicò un grandissimo
numero di opere, di
sonate, duetti, terzetti, e
concerti per violino di un'ottima
cantilena, d'un eccellente
stile e di una agiatissima
posizione per l'instromento.
Il di lui figliuolo
<i>Giovambattista Cramer</i>,
nato a Manheim, aveva appena
un anno, quando il suo
padre passò in Inghilterra;
egli ricevette da lui le prime
lezioni di musica, e passò
quindi sotto la disciplina
del celebre Clementi, di cui
dee riguardarsi l'allievo. Nato
con felici disposizioni, e
coltivato da un maestro così
abile, è giunto a tenere un
rango tra' primi suonatori di
piano-forte, e i primi compositori
pel medesimo instromento.
Cramer ha pubblicato
per il forte-piano, de'
duetti, de' concerti e oltre
a 37 opere che sonosi stampate
in Inghilterra, in Germania,
in Francia. I suoi
due corsi di <i>studj</i> per il piano-forte
sono riguardati come
l'opera la più classica
che esista in questo genere.
</p>

<p>
<span class="smcap">Creed</span>, ecclesiastico di Londra,
morto nel 1770, concepì
il primo l'idea d'una
macchina che, nel tempo
dell'esecuzione di un pezzo
di musica, segnasse sulla carta
tutto ciò che si era sonato,
e la propose alla società
delle scienze di Londra
<span class="pagenum"><a name="Page_84" id="Page_84"></a>[84]</span>
nel 1747, in una Memoria
intitolata: <i>A demonstration of
the possibility of making a
machine that shall write ex
tempore voluntaries, or other
pieces of music, etc.</i> cioè:
<i>Dimostrazione della possibilità
di fare una macchina,
che scriva i pezzi di musica
o estemporanei, o già notati</i>.
Questa memoria si trova
nelle transazioni filosofiche
del 1747, num. 183, ed eziandio
in <i>Martin abridgement</i>,
vol. X, pag. 266. (Veggasi
su tale macchina quì gli
articoli di Hohlfeld, Sulzer,
Nabot, Unger, ec.)
</p>

<p>
<span class="smcap">Creofilo</span>, poeta musico,
che fiorì presso a nove secoli
innanzi l'era cristiana,
sposò la figlia di Omero, del
cui matrimonio parlò più di
un antico scrittore all'occasione
dell'eccellente poema
da lui pubblicato. Dedicato
egli allo studio della musica,
fecevi tali progressi, che
potè pubblicare con plauso
universale una maestrevolissima
composizione.
</p>

<p>
<span class="smcap">Crescentini</span> (il cav. Girolamo),
nato ad Urbania presso
Urbino patria di Raffaello.
Questo celebre soprano
ha brillato su i principali teatri
e nelle differenti corti di
Europa. Nel 1804, era a
Vienna; in una rappresentazione
di <i>Giulietta e Romeo</i>,
dopo la bell'aria <i>Ombra adorata</i>,
che Romeo canta
negli giardini, due colombe
scesero dalle nuvole e recarongli
una corona di alloro:
gli si gettarono da ogni parte
e fiori e corone. Nel 1809
rappresentò il medesimo personaggio
di Romeo in quel
dramma, eseguito nel teatro
della corte di Francia, e ne
riportò immensi applausi e
magnifici doni. Una singolare
e bellissima qualità di
suono della sua voce, una
maniera svelta, ed una inimitabile
espressione, ecco i
suoi titoli all'immortalità.
Egli ha composto molti pezzi
di musica vocale, che hanno
avuto incredibil successo.
Nel 1811 pubblicò egli presso
M. Imbault: <i>Recueil d'exercices
pour la vocalisation
musicale</i>, in 4º. L'autore,
in un discorso preliminare,
assai ben fatto, sviluppa i
principj di questa bell'arte,
<span class="pagenum"><a name="Page_85" id="Page_85"></a>[85]</span>
ch'egli applica ad alcuni
scelti esempj.
</p>

<hr />

<h2>
D
</h2>

<p><a id="da"></a>
<span class="smcap bigword">Dafni siciliano</span>, a cui comunemente
si attribuisce l'invenzione
dell'egloga, benchè
la sua storia sia un poco
abbellita dalla favola, era
un pastore di Siracusa; nè
dee tal condizione farci maraviglia,
poichè ne' tempi antichi,
quando il lusso non
aveva corrotto ancora i costumi,
la vita pastorale era
praticata sin da' figliuoli dei
signori e dei re, come ne
fan fede la Scrittura ed Omero.
Diodoro Siculo (<i>Lib.
IV</i>) scrive, che Dafni accompagnava
i suoi versi al
suono de' flauti, ch'egli introdusse
que' conflitti, usati
poi da' Greci, in cui due
giovani rivali si disputavano
il premio del canto e della
musica. Eliano (<i>Var. l. X,
c. 18</i>) ci racconta i suoi
amori, dei quali divenne vittima,
e morì sul fior degli
anni. Ateneo (<i>Dipnos. L.
14</i>) chiama Dafni il Pastore
siculo che inventò questo
genere, ed afferma che
di lui fè in due luoghi menzione
Epicarmo. Nel 5º tomo
dell'accad. delle Iscriz.
trovasi <i>l'esame di alcuni dubbj
sul luogo della nascita di
Dafni di Sicilia</i> dell'ab.
<i>Goulley</i>, e nel t. 6, <i>Histoire
du berger Daphnis le plus
renommé des anciens poètes de
la Sicile: Par M. Hardion</i>.
</p>

<p>
<span class="smcap">Dalayrac</span> (Niccola), di
nobil famiglia, sortito aveva
dalla natura un deciso
pendio per la musica e l'arte
drammatica: apprese il
contrappunto sotto la direzione
di Langlé, scolare di
Caffaro; che l'era stato del
cel. Leo. Nel 1782 Dalayrac
cominciò a comporre per
il teatro dell'opera buffa, e
vi si riconobbe il germe di
un talento variato ed amabile,
che si è sviluppato con
tanta sua gloria. Modellandosi
su le opere buffe degl'Italiani,
è sempre rimasto esattamente
ne' confini del
gusto. Così <i>Dalayrac</i>, dice
Gretry (<i>Essais sur la
musique, tom. III</i>) è uno
de' musici che abbia meglio
rispettato le convenienze.
<span class="pagenum"><a name="Page_86" id="Page_86"></a>[86]</span>
Quelle tra le sue opere,
che hanno avuto maggior
successo, sono <i>Gulistan</i>,
1805, <i>Camille ou le Souterrain</i>,
1791, e <i>La Nina</i>, 1786.
Questi due ultimi pezzi sono
stati anche posti in musica
da Paer e Paesiello. Dalayrac
è morto di un catarro
che trascurò sul principio
ai dì 27 novembre 1809. <i>M.
Marsollier</i> profferì un discorso
assai toccante su la tomba
del suo amico.
</p>

<p>
<span class="smcap">Dalberg</span> (Gio. Federico,
barone di) è un abile sonator
di forte-piano e un compositore
di primo ordine: nel
1781, pubblicò un libro col
titolo di <i>Blicke eines etc.</i>, cioè
<i>Colpo d'occhio di un musico
sulla musica degli spiriti</i>.
Tra le composizioni di
lui distinguonsi nove opere di
sonate per il piano, molte
delle quali a quattro mani,
ed i <i>Pianti d'Eva</i> (estratti
dal Messia di Klopstok)
impressi in partitura per il
cembalo, a Spira nel 1785.
</p>

<p>
<span class="smcap">Damone</span> (poeta musico, e
secondo Porfirio, capo di una
setta di musica detta dal
suo nome <i>Damonèa</i>), nato ad
Oa, villaggio dell'Attica, precettore
di Pericle, fiorì cinque
secoli innanzi G. C. Egli
possedeva perfettamente
la musica, principalmente aveva
coltivata quella parte,
che tratta dell'uso che dee
farsi del ritmo o della cadenza;
si sforzò di provare che
i suoni in virtù d'un certo
rapporto, o di una certa analogia
che acquistavano con
le qualità morali, potevano
formare nella gioventù ed anche
nelle persone provette,
dei costumi che non esistevano
per l'innanzi, o che
non erano sviluppati. Platone
nel lib. III della sua repubblica,
<i>Damone vi dirà,
egli dice, quali sono i suoni
capaci di far nascere la viltà
dell'animo, l'insolenza,
e le virtù a tai vizj opposte</i>.
“Non già, secondo la riflessione
dell'illustre <i>Montesquieu</i>
(<i>De l'Esprit des loix, liv.
IV, c. 8</i>) che la musica inspirasse
la virtù, lo che sarebbe
incomprensibile, ma
essa impediva l'effetto della
fierezza dell'istituzione de'
Greci, e faceva che l'anima
avesse nell'educazione una
<span class="pagenum"><a name="Page_87" id="Page_87"></a>[87]</span>
parte, che non vi avrebbe
avuta.” Damone in fatti,
al riferir di Platone, sosteneva,
che l'innovazioni ed
i cambiamenti nella musica
avevano la più grande influenza
su i costumi pubblici,
sulle leggi e la costituzione
degl'imperj. Lo stesso Platone
(<i>in dial. Laches; vel
de fortitud.</i>) chiama Damone,
<i>un maestro di musica superiore
agli altri, uomo civile,
e perito non solo nella
musica, ma anco nelle altre
facoltà, per le quali si
fa degno che alla di lui disciplina
si commettano i figliuoli</i>.
Damone sotto le piacevoli
apparenze della musica,
voleva nascondere alla
moltitudine la sua profonda
capacità. Si unì con
Pericle, e lo formò al governo:
ma egli fu bandito
per l'ostracismo, come avendo
avuta parte a troppo d'intrighi,
e favorevole alla tirannia,
verso l'anno 430 prima
di G. C. Segli attribuisce
l'invenzione del modo <i>hypolydio</i>.
</p>

<p>
<span class="smcap">Danzi</span> (Francesco), nacque
a Manheim nel 1763,
da Innocenzo Danzi italiano,
pregiatissimo sonatore di violoncello
al servizio dell'elettor
Palatino: apprese di buon'ora
la musica, ed all'età di
nove anni compose alcuni
pezzi istrumentali, senza saper
le regole della composizione,
ch'egli studiò sotto
il cel. abate Vogler, allora
maestro di cappella dell'Elettore.
Il gusto, che aveva per
la poesia e 'l teatro, l'obbligò
ad applicarsi a queste
due arti. Nel 1779, egli diè
la sua prima opera, <i>Azakia</i>, al
teatro di Monaco, e nel 1796
divenne maestro di cappella
di questa città. Dopo quest'epoca,
ha composto molta
musica di chiesa, delle opere,
e più concerti e sonate
per il forte-piano, di
cui la più parte è stata impressa
a Lipsia o a Monaco.
Danzi è al presente a Stuttgart,
maestro del Duca di
Vittemberga, e direttore de'
concerti della corte e del
teatro.
</p>

<p>
<span class="smcap">Daquin</span> (Claudio), nato a
Parigi. Alquante lezioni di
contrappunto del famoso Bernier,
allievo di Caldara, bastarono
<span class="pagenum"><a name="Page_88" id="Page_88"></a>[88]</span>
a Daquin per comporre,
all'età di otto anni,
un <i>Beatus vir</i> a gran coro
ed orchestra. Nel 1727, venne
a vacare l'organo di San
Paolo, ed intimatosi il concorso
vi si presentò egli e
Rameau. Costui avendo sonato
il primo una fuga, a
cui si era preparato, Daquin
se ne avvide, e non lasciò
d'improvvisarne una che fe'
restare in sospeso i voti. Egli
salì nuovamente all'organo,
ed alzando le cortine,
che lo nascondevano ai spettatori:
<i>son io</i>, disse ad alta
voce, <i>che vado a suonare</i>.
Fuori di se e pieno di estro
sorpassò se stesso, ed ebbe
la gloria di vincere il suo
rivale. Allorchè Hendel venne
a Parigi, portossi a sentire
Daquin in S. Paolo, e
restò così sorpreso della sua
maniera di sonare, che malgrado
le più premurose istanze,
non volle mai sonare dinanzi
a lui. Egli morì nel
1772, e lasciò più composizioni
stampate per chiesa.
Daquin suo figlio è autore
del <i>Secolo letterario di Luigi
XV</i>, nella cui prima parte
vi sono otto capitoli <i>sulla
Musica, su i musici, e gl'istrumenti
di quell'epoca</i>: l'autore
è prolisso e superficiale.
Un bello spirito (<i>M.
Guichard</i>) così ha detto de'
due Daquin, uno organista,
e letterato l'altro: <i>On souffla
pour le père, on siffle pour
le fils</i>.
</p>

<p>
<span class="smcap">Daube</span> (Gio. Federico),
consigliere e secretario dell'Accademia
Imperiale delle
Arti e Scienze in Vienna, e
secretario della Società di
musica di Firenze, era da prima
musico di camera del duca
di Wurtemberg a Stuttgart.
Nel 1756 pubblicò in Lipsia
un libro col titolo, di <i>General
Bass</i> etc., cioè: <i>Basso
continuo a tre accordi,
dietro le regole degli autori
antichi e moderni, con una
istruzione di qual maniera si
può, per mezzo di due accordi
intermedj, passare a
ciascuna delle altre 23 specie
di tuoni</i>, in 4º. Può leggersi
nel tom. II. di Marpurg
(<i>Beytr.</i>) la severa critica
che ha fatta di quest'opera
il D.<sup>r</sup> <i>Gemmel</i>. <i>Daube</i>
fece stampare in oltre a Vienna,
<span class="pagenum"><a name="Page_89" id="Page_89"></a>[89]</span>
nel 1773, <i>Der musikalische</i>
etc. cioè: <i>Il Dilettante
di musica</i>, o <i>Dissertazione
sulle fughe</i>, in 4º. Nella Gazzetta
di Francfort del 1774
si annunziò ch'egli aveva terminato
un manoscritto pronto
a darsi alle stampe, su
la <i>Maniera di dipingere le
passioni per mezzo della musica</i>;
e di cui si fecero allora
de' grandi elogj. I titoli
di queste opere leggonsi
nell'<i>Almanacco musicale di
Forkel</i> del 1784. Vi sono ancora
delle sonate di <i>Daube</i>
stampate a Nuremberg.
</p>

<p>
<span class="smcap">Davaux</span> (Mr): nel Giornale
Enciclopedico di Parigi
nel 1784, vi ha nel mese
di giugno alla pag. 534, una
lettera sotto questo nome intorno
ad un istrumento o
pendolo di nuova invenzione
che ha per iscopo di determinare
con la più grande
esattezza i diversi gradi di
celerità o di lentezza dei tempi
in un pezzo di musica,
dal <i>prestissimo</i> sino al <i>largo</i>,
con le gradazioni impercettibili
di uno all'altro.
</p>

<p>
<span class="smcap">Davella</span> (Giovanni) pubblicò
in Roma nel 1657, <i>Regole
di musica</i>, in sei trattati
ne' quali egli promette le
vere e facili istruzioni sul
<i>canto fermo</i>, sul <i>figurato</i>,
sul <i>contrappunto</i>, il <i>canto</i> ec.
Queste magnifiche promesse
sono assai lontane però dall'esser
poste in effetto. (<i>Ved.
Burney, Hist. tom. 3, p. 539</i>)
</p>

<p>
<span class="smcap">David</span>, celebre tenore nato
in Bergamo verso il 1748,
ebbe delle lezioni di contrappunto
da Sala in Napoli,
e formossi da se solo per il
canto. Egli non ha cantato
che nelle sole <i>opere serie</i>.
Nel teatro di Milano cantò
de' duetti insieme con Marchesi,
ed a questo proposito
egli disse: <i>Noi siamo due
lioni</i>. Si è fatto anche più
ammirare nella musica di chiesa.
Nel 1785, nel Concerto
Spirituale in Parigi tirò a
se l'ammirazione e i suffragj
di tutti gli spettatori nell'esecuzione
dello <i>Stabat</i> di Pergolese.
Ecco quel che ne dice
uno de' giornali di quel
tempo: “Qual metodo eccellente!
quale giustezza!
qual sicurezza d'organo! qual
meravigliosa precisione! con
quale <i>a piombo</i> non ricade
<span class="pagenum"><a name="Page_90" id="Page_90"></a>[90]</span>
egli nelle più lente misure
sopra ciascuno de' tempi che
vuol marcare! Egli ha eseguito
con semplicità e con
la più profonda espressione
il primo duetto dello <i>Stabat</i>;
ed il <i>Vidit suum</i>, la di
cui lugubre tinta non sembrava
ammettere degli ornamenti.
Egli non ha abbellito,
ma creato sì bene il versetto,
<i>Quæ mœrebat</i>, ec.”
Il Sig. <i>Nozari</i> da Bergamo,
eccellente tenore, è l'allievo
di David.
</p>

<p>
<span class="smcap">Davies</span> (Miss), parente dell'Illustre
Franklin, si è resa
celebre nella sua patria
per il suo canto piacevole,
per la sua abilità sul forte-piano,
e soprattutto pel vantaggio
che essa ebbe di far
la prima conoscere al pubblico,
nel 1765, i suoni dell'Armonica,
che Franklin
aveva inventata l'anno innanzi,
e di cui le ne aveva
fatto un dono. Essa fece ammirare
tutti questi suoi talenti
a Parigi, in Vienna e
nella più parte delle gran
città dell'Alemagna, e anche
d'Italia. Di ritorno in Londra,
dopo più anni, le convenne
dare un addio alla sua
armonica, a cagione del nocivo
effetto che le produceva
su i nervi. <i>Miss Cecile
Davies</i>, a cui si diè in Italia
il nome dell'<i>Inglesina</i>,
era la di lei più giovane sorella,
e una delle prime cantatrici
su la fine del passato
secolo. Essa apprese da principio
la musica sotto il celebre
Sacchini, ma non cominciò
a sviluppare i suoi
gran talenti se non allorquando
accompagnò sua sorella
nel suo andar a Vienna. Dimorando
nella stessa casa ove
abitava il rinomato <i>Hasse</i>,
detto il <i>Sassone</i>, ella insegnò
la lingua inglese alla
costui figliuola, e ricevette
da lui in contraccambio delle
lezioni nell'arte del canto.
<i>L'Inglesina</i> cantò di poi
da prima donna sul teatro
di Napoli nel 1771, in quello
di Londra nel 1774, e
in Firenze dal 1780 sino al
1784.
</p>

<p><a id="de"></a>
<span class="smcap bigword">Delaire</span> (Mr.) pubblicò
per la prima volta, nel 1700
secondo Rousseau, la <i>Formula
<span class="pagenum"><a name="Page_91" id="Page_91"></a>[91]</span>
Armonica</i> detta Regola
dell'ottava, la quale determina
sul cammino diatonico del
basso l'accordo convenevole
a ciascun grado del
tuono, sì nel salire che
nel discendere. (<i>Diction. de
mus. p. 405</i>)
</p>

<p>
<span class="smcap">Delille</span> (Giacomo), il celebre
traduttore di Virgilio
e 'l più insigne de' moderni
poeti della Francia nacque
a Aigue-perse, e venne assai
giovane a Parigi ove fece
i suoi studj nel collegio
di Lisieux, ne' quali tali progressi
vi fece che presagivano
i successi che ottener doveva
nella carriera della letteratura.
Nel suo viaggio di
Costantinopoli con l'Ambasciadore
M. de Choiseuil,
suo amico, la loro barca fu
inseguita da' pirati, ch'erano
sul punto di assalirla. In
mezzo della costernazione e
del silenzio che regnavano
in quel legno, Delille diè
de' contrassegni di sangue
freddo e di giovialità. “Ces
coquins-là, egli disse, ne
s'attendent pas à l'epigramme,
que je ferai contr'eux.”
Il nostro poeta
terminò il suo viaggio, giunse
a Costantinopoli dove passò
gran tempo in una deliziosa
casa dirimpetto l'imboccatura
del mar Nero, ove
aveva sotto gli occhi il
grandioso spettacolo d'innumerabili
vascelli, e sull'altra
riva i ridenti prati dell'Asia
ombrati da grand'alberi,
e traversati da amene
riviere. In questi dilettevoli
prati passava egli tutte le
mattine, faticando al suo celebre
<i>Poema dell'immaginazione</i>,
in mezzo alle scene
le più adatte a muoverne l'estro.
<i>Il quinto canto</i> di
questo <i>Poema</i> è consecrato
a dipingere gli effetti dell'<i>Armonia</i>
(<i>2. vol. in 12º, a
Paris 1806</i>). Allorchè Parigi
fu sì violentemente diviso
tra Gluck e Piccini, non
fu possibile di fare prender
parte a M. <i>Delille</i> in questa
guerra civile, sebben fosse
nata nel seno dell'Accademia.
<i>Marmontel</i> nel suo
poema inedito <i>de l'Harmonie</i>
disse di lui a questo proposito:
<i>L'abbé Delille, avec
son air enfant, Sera toujours
du parti triomphant</i>, etc.
Egli era di un commercio
facile ed amabile; lepido,
<span class="pagenum"><a name="Page_92" id="Page_92"></a>[92]</span>
ma non satirico, e portava
spesso nella compagnia quella
franchezza e sincerità che
i belli spiriti chiamarono <i>un
abandon d'enfant</i>. La sua
memoria era un vasto repertorio
di aneddoti e raccontavali
con un'arte inesplicabile.
Egli era ricco delle
beneficenze della corte, di
cui nè meno una sola erane
stata da lui sollecitata: la
sua fortuna svanì nella rivoluzione.
Si cercò di trascinarlo
nelle fazioni che dividevano
la Francia; ma lo
spirito che animava i partiti
dominanti, era troppo opposto
al suo carattere: egli
non volle associarsi a quelli,
che non avevano altro mezzo
di regnare in un paese se
non quello di assassinarlo.
Poco ambizioso, restò fedele
alla sua povertà, e coltivò
le muse in mezzo alle
fiamme che divoravano le biblioteche
e i monumenti delle
arti. Quando la falce rivoluzionaria
mieteva la più
parte degli uomini dotti, e
de' letterati, eravi senza dubbio
a temer tutto per Mr.
Delille, egli ne fu salvato
come per un prodigio: allontanossi
da Parigi nel 1794,
ritirossi a Sant-Diez nella
Lorena, ove compì in una
profonda solitudine la sua
traduzione dell'<i>Eneide</i>, uno
de' più bei monumenti della
sua gloria, per l'eleganza
e l'esattezza pressochè religiosa
con la quale egli ha
reso il suo originale. Nel
1795, trovandosi in Londra
alcuni Membri dell'Instituto
che ammesso avevano nel
lor seno il <i>Virgilio francese</i>,
furono piccati di non vederlo
ritornare a prender il suo
posto tra loro, e fecero delle
intimazioni al Poeta. M. Delille
rispose al ministro che
gli annunziò quest'invito:
“Io mi sono trovato così
bene della mia oscurità, e
della mia povertà, durante
il regno del terrore, che vi
sono attaccato, anche per
riconoscenza. Mi si fa sentire
che questo rifiuto potrà
trarre su di me delle persecuzioni.
Se ciò avviene io
dirò come Rousseau: <i>Vous
persecutez mon ombre</i>.” Egli
morì finalmente nello scorso
anno 1814. (<i>V. Notic. hist.
<span class="pagenum"><a name="Page_93" id="Page_93"></a>[93]</span>
de Delille, a Paris in 8vo,
1807</i>)
</p>

<p>
<span class="smcap">Dellamaria</span> (Domenico),
nato a Marsiglia d'una famiglia
italiana, si diè sin dalla
sua giovinezza allo studio
della musica. Di anni diciotto
aveva già composto una
grand'opera, che fu colà rappresentata:
gonfio di questo
primo successo, partì per l'Italia,
non per studiare, ma
come diceva egli stesso, <i>per
perfezionarsi nella sua arte</i>.
Per il corso però di dieci
anni che dimorò in Italia,
egli fece i suoi studj sotto
molti maestri, Paesiello fu l'ultimo.
Imbevuto delle lezioni
di questo gran maestro,
compose sei opere buffe, tre
delle quali ebbero molto incontro,
e specialmente quella
del <i>Maestro di cappella</i>.
Tornò in Francia verso il
1796, e diè principio al teatro
dell'opera comica, dal
<i>Prigioniero</i>, che accrebbe la
sua riputazione. Ecco il giudizio
di un compositore molto
capace di apprezzarne il
merito (<i>M. Dalayrac</i>). “I
suoi primi passi nella carriera
drammatica sono stati marcati
da' più brillanti successi.
<i>Le Prisonnier</i>, <i>l'Oncle valet</i>,
<i>le Vieux Chateau</i>, ed alcune
altre opere, date da lui
successivamente ed in meno
di due anni, mostrano il talento
dell'autore e la sua fecondità.
Io non intraprenderò
di farne l'analisi; basterà
il dire, che vi si trova
da per tutto un canto amabile
e facile, uno stile puro,
elegante, degli accompagnamenti
leggieri e briosi, uniti
alla vera espressione delle parole,
ec.” Questo giovane
compositore in età di appena
36 anni, morì quasi repentinamente
nel 1800, egli
era ancora abilissimo sul piano-forte.
</p>

<p>
<span class="smcap">Delpiano</span> (Donato), di Nivano
diocesi di Aversa, ma
stabilito in Catania, prete di
una singolare probità e molto
abile nel costruire organi
e clavicembali, di cui
può dirsi che se non il primo
fu certo tra' primi ad introdurre
in Sicilia e in Napoli
il piano-forte, e molti
ne costrusse che furono allora
in sommo pregio ed estimazione.
Ma deve egli la
<span class="pagenum"><a name="Page_94" id="Page_94"></a>[94]</span>
sua maggiore celebrità al grande
organo da lui costruito
in s. Niccolò l'Arena di Catania,
monastero di Cassinesi
ragguardevole per la magnificenza
delle fabbriche, pel
suo grandiosissimo tempio,
e per la condizione dei soggetti
che lo compongono.
Quest'organo, opera di più
anni e d'ingenti spese, tira
a se l'ammirazione anche degli
esteri per il gran numero
dei registri, per la dolcezza
del suono, e per l'ordine
con cui è disposto: spiccano
sopra ogn'altro i fagotti,
i bassetti, i traversieri
ed un registro, il quale
sebbene non imiti verun istrumento
d'orchestra, pure
riesce assai grato all'orecchio.
Ferve ancora la rivalità
e si rimane indeciso, a chi
debbasi, de' due organi di s.
Martino di Palermo, e di s.
Niccolò di Catania, dar la
preferenza. Non si può mettere
in dubbio, che sono due
capi d'opera dell'arte, e che
ha ciascuno di essi delle cose
singolari e pregevolissime,
onde i veri ed imparziali intendenti
sostengono che sia
fuor di proposito una tale rivalità,
e che se di ambidue
potesse formarsene un solo,
ne risulterebbe un terzo veramente
insuperabile. Questo
santo prete, che in Palermo
mi onorò della sua amicizia,
dopo avere per più
anni soggiornato in quel monastero
di Catania, vi finì i
suoi giorni in età di 80 anni
nel 1785, lasciato avendo
degli allievi non men di
lui virtuosi, ed una memoria
immortale di sue virtù.
I Catanesi, che sanno apprezzare
il vero merito, han
fatto incidere in rame la di
lui immagine nel 1810.
</p>

<p>
<span class="smcap">Demar</span> (Sebastiano), nato
a Wurtzbourg nella Franconia
nel 1763, ebbe per
primo maestro di composizione
Richter maestro della
cattedrale di Strasburgo. Dopo
di essere stato institutore
e primo organista della
scuola normale di Weissenbourg,
prese a Vienna lezioni
dal celebre Haydn, ed
in Italia da Pfeiffer suo zio,
compositore assai distinto:
da più di 18 anni egli è maestro
della musica militare della
<span class="pagenum"><a name="Page_95" id="Page_95"></a>[95]</span>
città di Orléans, ed ha
fatti de' buoni allievi nella
composizione ed eziandio nel
piano-forte, e nel corno. Egli
ha composto molte messe
e un <i>Te Deum</i> a grande
orchestra, e molta musica strumentale
assai pregevole.
</p>

<p>
<span class="smcap">Democrito</span> nacque nell'opulenza
in Abdera città della
Tracia, ma non ritenne
che una porzione de' suoi beni,
e dopo d'aver viaggiato
sull'esempio di Pitagora presso
le nazioni dai Greci chiamate
barbare, e che erano le
depositarie delle scienze, passò
il restante dei suoi giorni
nello studio e nel ritiro:
non avendo altra passione che
d'istruirsi colle sue meditazioni,
e d'illuminare gli altri
coi proprj scritti. Egli era
stato scolare di Anassagora
e di Leucippo, e pubblicò
la prima opera di musica,
di cui non mai si era scritto
fra Greci: vi trattava, secondo
<i>Laerzio</i>, dei <i>Ritmi</i>, dell'<i>Armonia</i>,
del <i>Canto</i>, e delle
<i>Lettere consonanti e dissonanti</i>:
il che ci dimostra,
che esisteva nell'antica musica
il canto stromentale significativo,
e che dalle corde degli
stromenti certune servissero
per le vocali, certe altre per le
lettere consonanti: giacchè
non si può capire, come delle
sole lettere dovessero essere
alcune consonanti, ed altre
dissonanti nel canto, se le corde
non servivano per le lettere
dell'alfabeto. (<i>V. Requen.
tom. 1, p. 149, e tom.
2, p. 375</i>) Democrito fiorì
cinque secoli innanzi G. C.
e sorpassò l'età di cento anni.
Democrito di Chio, altro
musico, fu di costui contemporaneo
(<i>Laert. L. 9. § 48</i>).
</p>

<p>
<span class="smcap">Demoz</span>, prete della diocesi
di Ginevra, diè al pubblico
nel 1782 un'opera col
titolo di <i>Méthode de musique
selon un nouveau système</i>,
in 8º. Questo sistema non fece
maggior fortuna di quello
del P. Souhaitty, e Rousseau
si è sforzato in vano di
rinnovarlo nel 1743.
</p>

<p>
<span class="smcap">Denina</span> (l'ab. Carlo), dotto
italiano nato in Torino,
e celebre per più opere date
alla luce, morì in Parigi,
dove aveva dimorato più
anni in grande stima presso
i letterati di quella nazione,
<span class="pagenum"><a name="Page_96" id="Page_96"></a>[96]</span>
nel 1813. Nel quarto libro
della sua <i>Storia Politica e
Letteraria della Grecia</i>, Torino
1781, vol. 6, in 8º,
egli impiega tutto il capit.
XIII, nel descrivere il carattere
dell'antica musica. (<i>Gior.
letter. d'Ital. 1782</i>)
</p>

<p>
<span class="smcap">Denis</span> (Pietro), musico
attualmente in Parigi, ove
fece stampare o per dir meglio,
dove trovò degli editori
assai sciocchi per far imprimere
alcune cattive opere
didattiche da lui composte,
cioè: 1º. <i>Une Méthode
de musique et de chant</i>; 2º.
Un'esecrabile <i>traduzione in
francese</i> del <i>Gradus ad parnassum</i>
di Fux, ec. pubblicate
da Boyer. L'esecuzione
tipografica è degna di cotale
produzione e del suo stile.
</p>

<p>
<span class="smcap">Dentice</span> (Luigi), gentiluomo
napolitano, nel 1533
pubblicò in Roma due <i>Dialoghi
su la musica</i>, che sono
citati dal P. Martini. Un'altra
edizione ven'ha di Napoli
del 1552, in 4º.
</p>

<p>
<span class="smcap">Derham</span>, dotto matematico
Inglese dell'accad. reale
delle scienze di Londra, secondo
Rousseau fece diversi
sperimenti sul suono, che
trovansi negli atti di quell'Accademia,
co' quali vengono
corretti alcuni errori del
Mersenne e di Gassendi.
</p>

<p>
<span class="smcap">Desaugiers</span> (Marcantonio),
nato in Provenza nel 1742,
venne a Parigi nel 1774, ove
fece gran fortuna per più opere
buffe poste da lui in Musica,
ed eseguite con applauso
nel teatro italiano. Il suo
più grand'elogio è stata l'intima
sua unione coi celebri
Gluck e Sacchini, e la messa
che egli compose alla memoria
di quest'ultimo, fu
riconosciuta degna da tutti
gli artisti del talento dell'uomo
immortale, che gliel'aveva
inspirata. Nel 1776 egli
pubblicò una traduzione
francese dell'arte del canto
figurato di G. B. Mancini.
</p>

<p>
<span class="smcap">Desbout</span> (Luigi), chirurgo
e maestro de' studenti dell'ospedale
militare in Livorno,
ove diè al pubblico nel
1780, <i>Ragionamento fisico-chirurgico
sopra l'effetto
della musica nelle malattie
nervose</i>, in 8º. A questa
dotta opera diede occasione
una felice cura per mezzo dell'Armonia
<span class="pagenum"><a name="Page_97" id="Page_97"></a>[97]</span>
nella persona della
Sig. Settimia Tedeschi di Livorno,
fanciulla Ebrea. Questa
cura viene ivi esattamente
descritta, e serve poi di
introduzione il racconto succinto
che fa l' A. dei più portentosi
effetti della musica su'
corpi animali, e sull'animo
degli uomini, secondo che
gli scrittori hanno trasmesso
alla nostra memoria. Di più
ci dimostra com'ella possa
applicarsi con esito felice in
alcune morbose affezioni, e
come sia stata di fatto applicata
in moltissimi casi, che
gli antichi e i moderni raccontano,
e che egli con particolare
erudizione raccoglie:
la parte ultima, cioè quella
dove l' A. dà un saggio generale
del modo, con cui la
Musica può risolvere la causa
promovente le malattie
nervose, e specialmente le
convulsioni, è la più ingegnosa
e la più dotta, e mostra
com'egli sia corredato
di buoni principj fisici. Egli
così conchiude: “Da questa
nostra asserzione non si
creda però, che con il per
altro dotto e stimabilissimo
Giov. Porta, vogliamo fare
della musica un rimedio universale,
il quale al parer nostro
non esiste, se non se nell'imperio
delle chimere, ma
bensì vorremmo insinuare di
fare uno studio serio per conoscere
i casi, ove può giovare,
e quali generi di musica
sono i più confacenti alle
varie specie di malattie,
per le quali è applicabile,
per indi farne un uso saggio
e più comune di quello che
si fa, nei mali isterici, convulsivi
e ipocondriaci, posciachè
quando non se ne
traesse altro vantaggio, almeno
si otterrebbe quello di suggerire
un rimedio piacevole
a tutti, agente non meno sopra
la spirito, che sopra il
corpo.” L'autore passò quindi
al servigio dell'Imperatore
delle Russie col titolo di
primo Luogotenente e Chirurgo
(<i>V. Lichtenthal, p. 82</i>).
Questo libro di M. Desbout
è stato da lui stesso tradotto
in francese, e stampato a
Pietroburgo nel 1784.
</p>

<p>
<span class="smcap">Descartes</span> (Renato), filosofo
rinomatissimo, nato nel
1596. Durante il suo soggiorno
<span class="pagenum"><a name="Page_98" id="Page_98"></a>[98]</span>
a Breda, scrisse nel
1618, in età di 22 anni, il
suo <i>Compendium musicæ</i>, nel
quale stabilì per principio
che la terza maggiore dee
riporsi tra le consonanze perfette;
ma avendo riguardata
quest'opera come molto imperfetta,
non volle mai permettere
che fosse data al pubblico.
È verisimile che fosse
stata dopo la di lui morte
pubblicata da Beckmann
a Utrecht nel 1650. Nel
1653, fu tradotta in inglese;
nel 1659 comparve la seconda
edizione originale a Amsterdam.
Trovasi ancora questo
Compendio musicale di
Cartesio alla fine della di lui
Geometria impressa colà nel
1683, in 2 vol. in 4º e ristampata
a Francfort in 4º,
fig. 1695. Il padre Poisson
dell'Oratorio lo tradusse in
francese, e pubblicollo a Parigi
nel 1668, col titolo di
<i>Abrégé de la musique par M.
Descartes, avec les éclaircissemens
nécessaires</i>. Cartesio
morì in Svezia presso la regina
Cristina nel febbrajo
del 1650.
</p>

<p>
<span class="smcap">Desessarts</span> (Giov. Carlo),
dottore reggente delle facoltà
di medicina di Parigi, e
uno de' primi membri dell'Instituto
di Francia, celebre
per più opere sulla sua professione
e di letteratura, morto
in Parigi li dì 13 Aprile
1811, lasciato avendo un'eterna
rimembranza de' suoi
talenti e delle sue virtù all'umanità,
di cui fu sempre il
benefattore. Nel 1803 presentò
egli all'Istituto nazionale
una sua <i>Mémoire sur la
Musique</i>, nella quale ingegnosamente
sviluppa le difficoltà
che si oppongono a
far uso della medesima come
rimedio nelle malattie, e co'
lumi della fisica ne dimostra
i salutevoli effetti. “Si è
provato, egli dice, che i
suoni, con saggia economia
gradatamente usati, producono
nell'uomo delle idee,
de' pensieri diversi da quelli
che l'occupavano, e fanno
nascere in lui delle commozioni,
alle quali in niun conto
la volontà vi ha parte.
Si sa inoltre che queste commozioni,
quasi sempre d'accordo
con l'intensità de' suoni,
operano dei straordinarj
<span class="pagenum"><a name="Page_99" id="Page_99"></a>[99]</span>
cambiamenti nelle funzioni animali,
e si è più volte osservato
che cotesto accordo
ha gradatamente portati alcuni
infermi a' più violenti
eccessi, di cui alcuna salutevole
crisi ne è stata la conseguenza.”
Egli è in oltre
insieme con M. Barbier, autore
della <i>Nouvelle Bibliothèque
d'un homme de goût</i>,
4 tomi, in 8º, a Paris 1808,
dove fra gli altri, alcuni autori
rapporta su la musica,
e dà un saggio delle loro opere.
</p>

<p>
<span class="smcap">Desideri</span> (Girolamo), letterato
di Bologna del 17º
secolo, è autore di un <i>Discorso
della musica</i>, nel quale
tratta di diversi stromenti
di musica, e de' loro inventori.
Questo trattato è tra
le <i>Prose degli Accademici
Gelati di Bologna</i>, 1671, in
quarto.
</p>

<p>
<span class="smcap">Desmarchais</span> (Cav.). Nel
viaggio, che il Pad. Labat
pubblicò in 4 vol. in 8vo,
sotto il titolo: <i>Voyage du
chev. Desmarchais</i>, etc. si trovano
molte memorie sulla
musica degli abitanti del regno
di Juida nell'Africa, e
i disegni de' loro stromenti.
Mitzler ha tradotto di quest'opera
tutto ciò che ha
rapporto alla musica, e l'ha
inserito nel terzo volume,
p. 372 della sua biblioteca,
con aggiugnervi le copie de'
disegni.
</p>

<p>
<span class="smcap">Despaze</span> (M.), poeta francese
tuttora vivente, nel 1800
diè al pubblico <i>Les Quatre
Satires ou la fin du 18 siècle</i>,
in 8vo, che assicurano
al loro autore un luogo distinto
tra i poeti satirici: la
prima è diretta contro i musici,
che non amano se non
il <i>pathos</i> (ossia la musica che
muove solo le passioni) e 'l
fracasso. Le altre tre sono
contro gli attori della scena
francese, contro le persone
di lettere, contro i costumi
del suo tempo, e contro i
partiti. (<i>Desessarts Bibl., t. 2</i>)
</p>

<p>
<span class="smcap">Dessault</span> (M.), medico di
Bordeaux, nelle sue opere
tratta della parte che può aver
la musica nella medicina.
Egli assicura essersene servito
con gran successo pelle
morsicature di cani arrabbiati,
e che l'adoperò pure
con profitto nella tisi. (<i>V.
<span class="pagenum"><a name="Page_100" id="Page_100"></a>[100]</span>
Mojon, Lichtent., Hanauld, e
l'Enciclop.</i>)
</p>

<p>
<span class="smcap">Devismes</span> (Giacomo), direttore
della R. Accademia di
musica in Parigi, a cui dee
la Francia la rivoluzione musicale
per le opere ch'egli
fece con impegno rappresentare
di Piccini, di Gluck,
d'Anfossi e di Paesiello e
Sacchini. Nel 1806, egli pubblicò
un'opera col titolo di
<i>Pasilogie</i>, ou <i>de la musique
considérée comme langue universelle</i>.
Mad. Moyroud Devismes
sua sposa è eccellente
sonatrice di piano-forte, e
mise in musica il <i>Prassitele</i>
che fu molto applaudita sul
teatro. Steibelt le ha dedicato
la sua opera IV, che è
l'una delle migliori sue composizioni.
</p>

<p><a id="di"></a>
<span class="smcap bigword">Diana</span> (Paolo), nato a Cremona
verso il 1770, in età
di 12 anni venne a Napoli,
per essere ricevuto nel conservatorio
della <i>Pietà</i>, e studiare
sul violino in cui mostrava
già una mirabil forza.
La natura lo guidò forse meglio
de' suoi maestri, fornito
avendolo di un coraggio
straordinario per la difficoltà,
d'una immaginazione florida
e ricca per improvvisare,
e d'una rara espressione
per eseguire gli adagio. Ecco
un tratto che dipinge l'originalità
del suo carattere.
Obbligato a lasciar Napoli,
allora in guerra con la Francia,
venne in Milano, e presentossi
al Sig. Rolla per ricever
lezioni da lui. Questi
si negò riconoscendo in lui
un talento che non aveva più
bisogno di guida. Il Cremonese
lo pregò di dargli almeno
le regole della composizione,
nè riuscì anche
in questo. Offeso di una simile
ostinazione, trovò l'occasione
di vendicarsene un
poco appresso. Rolla componeva
allora un concerto,
ch'egli doveva eseguire in
una solennità vicina. Per più
giorni, Diana attese i momenti
che l'altro studiava,
copiò sotto alle sue finestre
gli <i>a solo</i> e le <i>idee</i> che potè
raccorre, e se ne formò uno
schizzo per un concerto. Tre
giorni innanzi la festa, invitò
gli amatori di Milano a sentirlo
<span class="pagenum"><a name="Page_101" id="Page_101"></a>[101]</span>
in una chiesa, secondo
l'uso d'Italia. Professori,
dilettanti accorsero in folla,
e Rolla tra gli altri; ma quale
fu la sua sorpresa nel riconoscere,
a misura che quegli
sonava, le idee del concerto
che da gran tempo egli
preparava per la solennità
che doveva aver luogo tre
giorni dopo? Diana è attualmente
in Londra, direttore
dell'orchestra del concerto
degli amatori.
</p>

<p>
<span class="smcap">Diderot</span> (Dionigio), nato
a Langres nel 1713, e morto
in Parigi nel 1784, repentinamente
all'alzarsi da
tavola. Vien egli considerato
come uno de' primi filosofi
del secolo 18.º, a cui
principalmente si debba la
vasta impresa dell'Enciclopedia.
Noi quì non lo consideriamo
che nella parte
delle sue opere, la quale
ha rapporto alla musica. Tra
queste vi ha, <i>Lettre sur les
sourds et muets, à l'usage
de ceux qui entendent et qui
parlent</i>, 1751 in 12º. L'autore
sotto questo titolo dà
delle riflessioni sulla metafisica,
sulla poesia, sulla <i>musica</i>,
ec., dove vi ha delle
buone vedute ed altre ch'egli
non mostra se non imperfettamente:
benchè proccuri
di esser chiaro, non
sempre però si capisce. L'oscurità
è un difetto, di cui
più volte è stato egli accusato:
vi si trovano tuttavolta
degli eccellenti principj
di acustica, ch'egli tratta da
geometra e da fisico. Veggasi
il 2º tomo della bella
edizione delle opere di <i>Diderot</i>,
pubblicata dal suo amico
M. Naigeon nel 1798.
In questo volume trovasi:
<i>Projet d'un nouvel orgue, et
Observations sur le cronomètre</i>.
</p>

<p>
<span class="smcap">Didimo</span>, figlio di Eraclide,
nacque in Alessandria probabilmente
sotto Tiberio.
Vedendo il favore che Nerone
mostrava a' musici,
musico e cantore insigne,
ch'egli era, secondo Suida,
scrisse un'opera di musica,
ed un'altra, secondo
Porfirio (<i>ne' Com. a Tolom.</i>)
della differenza de' due sistemi
pittagorico ed equabile,
ossia aritmetico ed armonico.
Tolomeo ci conservò le
<span class="pagenum"><a name="Page_102" id="Page_102"></a>[102]</span>
serie armoniche di Didimo,
e il dotto Requeno le ha provate
sullo stromento <i>canone</i>,
e ne ha dato il suo saggio,
che può vedersi nel tom. 2
della sua opera (<i>pag. 103</i>).
Egli vi confuta il P. Martini,
il quale crede che Didimo
co' suoi tuoni maggiori
e minori abbia facilitato la
strada ai moderni per il loro
sistema: la citazione ch'egli
fa di Tolomeo a questo
proposito, è stata provata
falsa dall'accurato Requeno.
</p>

<p>
<span class="smcap">Diocle</span> d'Elea, scolare di
Gorgia di Lentini, e scrittore
di musica verso il quinto
secolo innanzi l'era volgare.
Secondo il Vossio e il
Fabricio dicesi che i <i>trattati
musicali</i> di Diocle siano tuttora
nascosti in alcuni angoli
delle biblioteche d'Italia (<i>V.
Suid. in Alcidam</i>).
</p>

<p>
<span class="smcap">Diodoro</span>, musico greco, favorito
di Nerone, diè maggior
estensione al suono del
flauto, e ne accrebbe i fori.
Nerone stimavalo al segno di
fargli fare l'ingresso trionfale
in Roma sul carro imperiale
(<i>V. Sveton Cæs.</i>)
</p>

<p>
<span class="smcap">Dionisio</span> (Elio) di Alicarnasso,
detto il giovane per
distinguersi dal suo celebre
avolo dello stesso nome, fiorì
al tempo dell'Imperadore
Adriano. Aveva egli scritto
in trentasei libri la <i>Storia
della musica</i>: altri ventidue
di <i>Questioni musicali</i>,
e cinque libri intorno a quello
che aveva scritto Platone
di quest'arte nel trattato della
<i>Repubblica</i> (<i>V. Suid. e
Fabric.</i>) Porfirio lo cita ne'
suoi comenti sugli <i>Armonici</i>
di Tolomeo.
</p>

<p>
<span class="smcap">Diorion</span> era un musico greco,
di cui Ateneo ci riferisce
questa storia. In un viaggio
nell'Egitto, egli era venuto
a Milos, e non avendovi
potuto trovare alloggio,
si riposava in un bosco sacro
vicino della città. <i>A chi
è dedicato questo tempio?</i> domandò
ad un prete — <i>Straniero,
a Giove ed a Nettuno — E
come trovar alloggio nella
vostra città, se gli dei
medesimi vi si alloggiano due
a due.</i>
</p>

<p>
<span class="smcap">Dittersdorff</span> (Carlo), compositore
stimatissimo dell'Allemagna,
di cui il vero nome
di famiglia è <i>Ditters</i>.
<span class="pagenum"><a name="Page_103" id="Page_103"></a>[103]</span>
L'Imperatore Giuseppe II, per
ricompensare i suoi gran talenti,
gli accordò nel 1770
lettere di nobilitazione, gli
diè il nome che porta oggidì,
e lo dichiarò signore delle
foreste nella Silesia austriaca.
Egli è eccellente nella
musica strumentale, che per
lo più è impressa. Nel 1785,
stamparonsi in Vienna le sue
<i>Metamorfosi d'Ovidio</i>, ossia
15 sinfonie contenenti ciò
ch'egli ha sentito alla lettura
di questi poemi: elleno
incontrarono la soddisfazion
generale. Si ha di lui l'<i>Ester</i>,
oratorio che diessi per due
volte nel 1785 in beneficio
delle vedove de' musici, e
fu accolto ciascuna volta con
grandi applausi. Per il medesimo
oggetto diè egli l'oratorio
<i>Giobbe</i> nel 1786.
L'opera buffa il <i>Medico e lo
Speziale</i> nel teatro di Vienna
ebbe tal favore in quello
stesso anno, che ad una sua
rappresentazione assistendo
Giuseppe II, non isdegnò di
mostrare co' suoi applausi e
battimenti di mano al momento
che Dittersdorff entrava
nell'orchestra, tutto
il piacere che ne provava.
<i>L'Artifizio per superstizione</i>,
<i>l'Amore agl'incurabili</i>, e il
<i>Democrito corretto</i>, altre di
lui opere in musica, comparvero
in Vienna dopo il 1788.
</p>

<p>
<span class="smcap">Diviss</span> (Procopio), nato
in Boemia, è l'inventore
di uno stromento di musica
a cui diè il nome di <i>Denis
d'or</i>. Si assicura ch'egli
dà i suoni di quasi tutti gl'instromenti
a fiato e da corda,
e ch'è suscettibile di 130
variazioni. Si suona come l'organo,
colle mani e co' piedi.
Il Vescovo di Bruck
Giorgio Lambeck, ne possedeva
uno nel 1790, e manteneva
un musico per sonarlo.
Diviss morì pastore a
Prenditz nella Moravia nel
1765. Si pretende in Alemagna,
ch'egli avesse inventato
il parafulmine lungo tempo
prima di Franklin.
</p>

<p><a id="do"></a>
<span class="smcap bigword">Dodart</span> (Dionigio), medico
del re, e dell'Accademia
delle scienze morto nell'anno
1707. Si ha di lui:
<i>Mémoire sur la voix de l'homme
et ses différens tons, avec
<span class="pagenum"><a name="Page_104" id="Page_104"></a>[104]</span>
deux supplemens</i> (<i>V. Mem.
de l'Ac. 1700</i>). L'autore
vi fa delle ricerche su la maniera,
con cui la voce forma
i suoni musicali, ma non tutte
sono da approvarsi secondo
le osservazioni e li sperimenti
che ne ha fatto il dotto
<i>Eximeno</i> (<i>nel lib. 2, c. 5,
p. 149</i>).
</p>

<p>
<span class="smcap">Doerner</span> (Giov. Giorgio),
organista a Bitterfeld, fece
imprimere nel 1743, <i>Épître
au docteur Mitzler sur l'origine
du son, et des tons principaux</i>.
</p>

<p>
<span class="smcap">Doni</span> (Ant. Franc.) pubblicò
in Venezia nel 1544,
<i>Dialoghi della musica</i> che il
dottor Burney mette tra i libri
rari, per non averne venduto
che un solo esemplare
nella famosa libreria del P.
Martini, e di cui ne ha egli
una gran parte trascritto.
</p>

<p>
<span class="smcap">Doni</span> (Giov. Batt.), patrizio
fiorentino, professore
di eloquenza e membro delle
Accademie di Firenze e della
Crusca, scrittore elegante
insieme e profondo teorico,
morto quivi nel 1647
d'anni 53. Ecco i titoli delle
opere da lui pubblicate:
<i>Compendio del trattato dei
generi e modi della musica</i>,
Roma 1636, in 4º. <i>De præstantia
musicæ veteris</i> 1647,
in 4º. <i>Trattato sopra il genere
enarmonico. Cinque discorsi
sopra gl'istrumenti di
tasti ec. Dissertatio de musica
sacra vel ecclesiastica, recit
Romæ</i> an. 1640. <i>Della musica
scenica e teatrale.</i> Tutte
coteste opere e molte altre
di Doni sono state raccolte
e stampate in Firenze in 2
vol. in fol. nel 1763, alla
quale edizione ebbero parte
più cel. letterati come: <i>Gori</i>,
<i>Passeri</i>, ed il P. <i>Martini</i>
ne compilò il copiosissimo
indice, sotto il seguente
titolo: <i>Io: Bapt. Doni
Florent. opera, pleraque nondum
edita, ad veterem musicam
illustrandam pertinentia,
ex autographis collegit
et in lucem proferri curavit
Franc. Gorius, absoluta vero
op. et stud. J. B. Passerii.</i>
Tuttavia molte opere di Doni
rimangono ancora inedite,
non meno delle sopraddette
pregevoli, di <i>Lettere</i>, di
<i>Dissertazioni</i>, di <i>Ragionamenti</i>
ec. di cui ne ha dato il
<span class="pagenum"><a name="Page_105" id="Page_105"></a>[105]</span>
catalogo nella di lui vita il
Sig. Canon. <i>Bandini</i>, bibliotecario
della Lorenziana di
Firenze (<i>V. Histoir. de la
Litter. d'Ital. par A. Landi,
t. 5, p. 163</i>). Doni nella sua
opera intitolata <i>Lyra Barberina</i>
(in memoria d'Urbano
VIII, che l'onorò di
sua amicizia,) o <i>Amphichordum</i>
dà la descrizione, e spiega
l'uso di questo istrumento
di sua invenzione. Ma ecco
dove egli è men riuscito:
pretese egli trovare l'antica
lira de' greci. “Raccoglie
perciò i monumenti appartenenti
a questo stromento,
si fa delle difficoltà, tenta
di scioglierle, e sorte del
gran mare delle sue ricerche
con presentar all'Europa per
termine delle sue fatiche una
chitarra pregna di molti chitarrini,
confessando egli stesso,
non essere questo stromento
degli antichi, ma parto
solamente della sua immaginazione.
Egli è tanto complicato,
che niuno l'ha curato,
nè fabbricato dopo la sua morte.”
Questo si è il giudizio
che ne dà l'accurato Requeno
(<i>Tom. 2. p. 415</i>). Doni
frattanto, per le altre sue
fatiche sulla musica, meritamente
ha riportati gli elogj
di Rhenesio, di Gassendi,
di apostolo Zeno, del dotto
Burney e del Martini.
</p>

<p>
<span class="smcap">Dorat</span> (Claudio Gius.),
nato a Parigi nel 1734 ed ivi
morto nel 1780. Egli divise
quasi con Voltaire la pubblica
attenzione (<i>V. Biblioth.
d'homme de goût, t. 1,
Paris 1808</i>); il suo <i>Poema
sopra la declamazione teatrale</i>
in tre canti, pubblicato nel
1767, in 8º, stabilì la sua riputazione.
Nell'ultimo Canto
egli tratta dei <i>Drammi in
musica</i>, e vien riguardato come
il migliore.
</p>

<p>
<span class="smcap">Dourlen</span> (Vittore), allievo
di Gossec, ottenne nel
1806 il gran premio di compositore
proposto dall'Istituto
nazionale; ed in questa
qualità andò in Roma alla
scuola delle Belle Arti. M.
Lebreton secretario della classe
delle bell'arti dell'Istituto,
nel suo rapporto letto
il dì 1 ott. del 1808, parla
con elogio di un <i>Dies iræ</i>
che <i>Dourlens</i> fece eseguire
in Roma. “Questo canto
<span class="pagenum"><a name="Page_106" id="Page_106"></a>[106]</span>
di desolazione e di terrore,
egli dice, è ben concepito,
ben condotto, ben
scritto. Veri ne sono i motivi,
variati e non escon mai
da quel tuono solenne e malinconico,
di cui la tristezza
ne forma il pregio. In
questo bel pezzo di musica
religiosa la parte vocale vien
trattata con una nobile semplicità.”
Di ritorno dall'Italia
egli ha composto pel
teatro <i>Filoclete</i>, <i>Linneo</i>, e
la <i>Dupe de son art</i>.
</p>

<p>
<span class="smcap">Douws</span>, Mansionario in una
chiesa nella Frisia, pubblicò
a Francker nel 1722,
un'opera assai mediocre intitolata:
<i>Traité de la musique
et des instrumens de musique</i>.
</p>

<p><a id="dr"></a>
<span class="smcap bigword">Draghetti</span> (il P. Andrea).
Ges. professore di metafisica
in Brera pubblicò in Milano
nel 1771, una <i>Dissertazione
su la musica</i>, nella
quale considerando le consonanze
e le dissonanze quasi
altrettante grandezze propone
la curva musica. A
questa oppose il p. Sacchi
la dotta opera <i>Della legge
di continuità nella Scala musica</i>,
Milano ec. “Gli esempj,
egli vi dice con molta
verità, di chi volle trasportare
alle Metafisiche cose
le matematiche espressioni,
e con curve e con formole
sviluppare la teoria del
commercio, rappresentare l'accrescimento
e la decadenza
delle scienze, i progressi
dello spirito umano ed altre
sì fatte cose, in vece d'incoraggire,
dovea allontanare
l'autore dal proporre la
sua <i>curva musica</i>. Simili ghiribizzose
espressioni dalle
quantità trasportate ad altri
enti, che non hanno con quelle
relazione alcuna fissa, portano
a conseguenze false ed
inintelligibili. La smania di parlar
sempre in tuono matematico
ha corrotta la semplicità
del linguaggio, ed oscurata
non poco la precisione
delle idee metafisiche. Non
lo ripeteremo mai abbastanza.
Le scienze hanno tutte il loro
carattere, e si deformano quando
vuolsi il carattere di una
applicare all'altra ec.”
Malgrado queste inconcusse
<span class="pagenum"><a name="Page_107" id="Page_107"></a>[107]</span>
verità e la dotta confutazione
del Sacchi, volle sostenere
ancora l'arrogante Gesuita
il suo svarione, e pubblicò
in Milano nel seguente anno
<i>Replica del P. Draghetti</i>,
a cui quegli credette miglior
partito di non più rispondere.
</p>

<p>
<span class="smcap">Dreslen</span> (Ernesto), uno
de' più pregevoli cantanti dell'Opera
italiana in Germania,
apprese a Greussen, dove era
nato, i primi elementi di
musica, visitò quindi l'Università
di Hall, di Jena e di
Lipsia, dove si formò, restandovi
sino al 1656, sul
violino e nel canto. Alcun
tempo di poi, venne a Bayreuth,
ove dopo aver ancora
preso alcune lezioni dalla
cel. cantatrice Turchotti,
entrò nella cappella del Margravio,
e nominato poco appresso
secretario della camera
delle finanze. Egli nel 1773,
fece sentirsi in Vienna dinanzi
all'Imp. Giuseppe II,
ed impegnossi come cantante
all'Opera di Cassel, ove
morì nel 1779. Egli è anche
un buon scrittore su la
musica. Abbiamo di lui in
tedesco: 1º. <i>Frammenti d'idee
dello spettatore di musica
su i progressi della medesima
in Allemagna</i>, Gotha
1764; 2º. <i>Riflessioni sulla rappresentazione
dell'Alceste</i>, Erfurt
1774; 3º. <i>Scuola di teatro
per gli Alemanni, intorno
all'opera seria</i>, Annover
1777; 4º. <i>Alcune cantate a
parte, e collezioni delle medesime</i>.
Segli attribuisce in
oltre la Dissert. sull'opera
italiana di Benda, rappresentata
a Gotha, che è inserita
nel 1º vol. delle <i>Novelle
musicali</i> (<i>V. Neusel Miscell.
e Cramer, Magazin,
an. II</i>).
</p>

<p>
<span class="smcap">Dryden</span> (John), cav. poeta
laureato, nato nella contea
di Northampton ebbe per
maestro a Westminster il Dr.
Busby, e fu uno dei primi
membri della società R. di
Londra. All'avvenimento di
Giacomo II al trono, egli abbracciò
la Rel. Cattolica, e
divenne di lui istoriografo:
morì in Londra nel 1701.
Acquistossi una fama immortale
sì per le opere che ha
lasciate, come per le sue poesie.
La sua Ode <i>sublime</i> <i>Al
<span class="pagenum"><a name="Page_108" id="Page_108"></a>[108]</span>
potere dell'Armonia</i> per la
festa di santa Cecilia, gli dà
il diritto di esser citato in
quest'opera. Più celebri compositori
l'han messo in musica,
come Hendel e Gluck.
L'Ode di Dryden diè l'idea
a Pope di comporne una su
lo stesso soggetto, ma i pensieri
di Pope non hanno la
stessa sublimità. Si ammira
il potere della musica sull'anima
di Alessandro in tutto
il corso di quest'Ode, e
si resta intenerito della disavventura
di Orfeo in quella
di Pope. La prima è scritta
con tutto il fuoco del genio,
e la seconda dee il suo merito
all'armonia imitativa de'
versi. L'Ode di Dryden è
il capo d'opera della poesia
lirica. Essa ha avuto molti
traduttori francesi come
Dorat, Trochereau, ed Hennet.
M. de Valmelete, abile
violinista, ne ha fatta un'elegante
imitazione, che si trova
nelle <i>Quatre Saisons du
Parnasse</i> Automne, 1805
(<i>V. Biblioth. d'un homme
de goût, tom. 1</i>).
</p>

<p><a id="du"></a>
<span class="smcap bigword">Dubos</span> (l'Ab.), secretario
perpetuo dell'Accademia
francese, morto in Parigi nel
1742. I suoi viaggi in Italia,
in Allemagna, in Inghilterra
e in Olanda acquistar gli
fecero delle cognizioni profonde
nella poesia, nella pittura
e nella Musica, e noi
gli dobbiamo un'eccellente
opera intitolata <i>Reflexions critiques
sur la poesie, sur la
peinture et sur la musique</i>,
la di cui seconda edizione è
del 1770, in tre vol. in 12º.
“Quel che rende pregevole
quest'opera, (dice l'autore
del secolo di Luigi XIV,
Voltaire) egli è, che non
vi ha se non pochi errori,
e molte riflessioni vere, nuove
e profonde. Manca non
per tanto d'ordine e principalmente
di precisione: ma
lo scrittore pensa e fa pensare.
Egli non sapeva frattanto
la musica, ma aveva
molto letto, veduto, inteso,
e molto aveva pensato,
e niuno ha meglio di lui ragionato
intorno a tutte queste
materie. L'antica letteratura
eragli così nota come
<span class="pagenum"><a name="Page_109" id="Page_109"></a>[109]</span>
la moderna, e sapeva le lingue
dotte e straniere, quanto
la sua propria.”
</p>

<p>
<span class="smcap">Dubugarre</span>, maestro del
S. Salvadore in Parigi, pubblicò
nel 1754 un'opera assai
mediocre sotto il titolo:
<i>Méthode plus courte et plus
facile pour l'accompagnement
du clavecin</i>, con alcune domande
e risposte, perchè lo
studente imparandole a memoria,
potesse essere esaminato
dai parenti stessi nell'assenza
del maestro.
</p>

<p>
<span class="smcap">Ducerceau</span> (Giov. Ant.),
gesuita nato a Parigi, e morto
a Veret nel 1730. Oltre
le opere ch'egli ha lasciate,
nelle <i>Memorie</i> di Trevoux
vi ha molte di lui <i>Dissertazioni
sull'antica musica</i>, ch'egli
scrisse contro il sentimento
di Burette, e che oggidì
più non meritano di
esser lette.
</p>

<p>
<span class="smcap">Duclos</span>, nell'antica Enciclopedia
a l'artic. <i>Déclamation</i>
vi ha di lui la spiegazione
fisica delle diverse specie
di <i>voce</i>. Un altro <i>Duclos</i>,
meccanico di Parigi, nel 1787
presentò alla Scuola reale,
un <i>ritmometro</i> di sua invenzione,
in cui si riconobbe
una superiorità sopra tutti
gli stromenti presentati sino
allora in questo genere.
</p>

<p>
<span class="smcap">Dumas</span> (Luigi), nato a Nimes
nel 1676. Le matematiche,
la filosofia, e le lingue
l'occuparono interamente:
il suo spirito era assai
metodico ed inventore; la
sua immaginazione viva e feconda.
Egli morì nel 1744.
Abbiamo di lui: <i>L'art de
transposer toutes sortes de musique
sans être obligé de connoitre
ni le tems, ni le mode</i>,
a Paris 1711 in 4º. Molti
e tra gli altri Rousseau hanno
proposto sì fatti sistemi
curiosi ed inutili: “ma siccome
nel fondo (<i>dice questo
stesso filosofo</i>), correggendo
gli antichi difetti co' quali
si è fatto già un uso, non
facevamo tutti che sostituire
degli altri, di cui si ha ancora
da acquistar l'abito, io
credo che il pubblico saggiamente
ha fatto di lasciar
le cose come sono, e di rimandar
noi ed i nostri sistemi
nel paese delle vane
speculazioni.” (<i>Dictionn.
art. character. de musiq.</i>)
<span class="pagenum"><a name="Page_110" id="Page_110"></a>[110]</span>
</p>

<p>
<span class="smcap">Dumont</span> (L'Ab.). Se gli
dee l'invenzione d'un grande
istromento di musica, a
cui diè il nome di <i>Consonante</i>,
e che partecipa del cembalo
e dell'arpa. La sua forma
è di un gran clavicembalo
messo a piombo su d'un
piedistallo che ha le corde
dalle due parti della sua
tavola, le quali si toccano
della stessa maniera che nell'arpa.
(<i>V. Encyclop. method.
de musiq. p. 315</i>).
</p>

<p>
<span class="smcap">Duni</span> (Egidio Romualdo),
nato nel 1709, a Matera nel
regno di Napoli, fu messo
all'età di nove anni nel conservatorio
della <i>Pietà</i>, dove
studiò sotto il celebre Durante.
Assai giovane fu ricercato
in Roma per comporvi
un'opera; e trovossi,
con suo disgusto, in concorrenza
con Pergolese, di
cui era grand'ammiratore ed
amico. Fu eseguita da prima
l'opera di Pergolese, che
si ricevette assai male; e pochi
giorni appresso, quella
di Duni incontrò moltissimo:
ma in vece di andar superbo
di quell'avventura, egli
disse, consolandolo a Pergolese:
<i>O mio amico! o mio
maestro, costoro non ti conoscono!</i>
Una musica naturale,
variata e pittoresca,
una deliziosa e soave melodia
era il distintivo carattere
delle composizioni di Duni.
Quando se gli voleva opporre
ch'egli non faceva fracassi:
<i>Io bramo</i>, rispondeva,
<i>lunga vita al mio canto</i>. Marmontel,
nel suo poema inedito
su la musica, impiega
più versi nel far con ragione
l'elogio di questo grande
artista. Egli morì il dì
11 giugno del 1775 nel 66º
anno di sua età.
</p>

<p>
<span class="smcap">Dunstable</span> (Giov.), così
detto dal luogo della sua nascita
presso Bedford in Inghilterra,
morto nel 1453 o
1458, che alcuni scrittori
Tedeschi, tra' quali Marpurg,
hanno confuso fuor di proposito
con Dunstano Vescovo
di Cantorbery, il quale
viveva quattro secoli prima.
Quest'autore contribuì ai
progressi della musica in Inghilterra,
e dell'arte in generale
d'una maniera assai
considerevole, cosichè alcuni
scrittori poco giudiziosi
<span class="pagenum"><a name="Page_111" id="Page_111"></a>[111]</span>
e male instruiti gli hanno
attribuito l'invenzione del
contrappunto, assurdità dimostrata
da tutti i monumenti
storici (<i>V. Encyclop. method.
art. contrepoint p. 347</i>).
Quel che vi ha di vero egli
è, che gl'Inglesi, a riserba
di poche eccezioni, sono stati
in ogni tempo i più cattivi
musici dell'Europa, e
che il solo merito, che essi
abbiano nella musica, si è
di saperla pagar bene. Il trattato
di Dunstable intitolato
<i>De mensurabili musica</i>, si è
perduto, ma ne han fatto
menzione alcuni scrittori di
quel tempo, o poco posteriori,
come Tomm. Morlay,
e Gaffurio.
</p>

<p>
<span class="smcap">Dunstano</span>, vescovo di Cantorbery
sulla fine del 10º secolo,
era assai perito nella
musica di quel tempo, e dicesi
di aver inventata un'arpa
assai singolare che sonava da
se sola, per cui, in que'
tempi di profonda ignoranza
fu accusato dinanzi al re di
magia. Oltracciò diede egli
un organo alla badia di Malmesbury,
stromento che cominciava
allora a divenir comune,
e fece di poi lo stesso
regalo a molte chiese, o
monasteri. Alcuni scrittori
Tedeschi lo han confuso con
Dunstable, come poco fa si
è detto. Dunstano morì nel
988 (<i>V. Enciclop. method.
p. 81</i>).
</p>

<p>
<span class="smcap">Durante</span> (Francesco), nato
in Fratta vicino a Napoli
nel 1693, fu allievo nel conservatorio
di S. Onofrio sotto
la direzione del celebre
Alessandro Scarlatti. Venne
in Roma spinto dalla fama
di B. Pasquini e di Pittoni:
faticò cinque anni sotto questi
due gran maestri, ed apprese
dal primo l'arte del
canto e della melodia, e dall'altro
tutte le risorse del contrappunto.
Tornò, quindi
in Napoli, e diessi alla composizione;
ma travagliò quasi
unicamente per la chiesa,
e nulla scrisse mai pel teatro:
nel catalogo delle sue
opere non veggonsi in fatti
che pochissime cantate e duetti
da camera, ed un picciol
numero di musica strumentale.
Il genere di musica da
chiesa e gli studj furono dunque
gli oggetti, a' quali diessi
<span class="pagenum"><a name="Page_112" id="Page_112"></a>[112]</span>
principalmente. Per il genio
e l'arte che vi diè a divedere,
egli pervenne all'acquisto
del più sublime grado
di gloria, e ad essere riguardato
come il più classico
di tutti i moderni maestri.
Durante è quegli che
ha stabilita la recente tonalità;
in questa parte egli è
ciò che fu il Palestrina nel
genere antico, se pure nol
sorpassò. Niuno ha saputo
meglio di lui l'arte di fissare
il tono, di guidare la modulazione
e di stabilire un'armonia
ben conforme al senso
della frase musicale. A tal
riguardo merita egli di servir
di modello a tutti i compositori
per l'avvenire, ed
egli è la più sicura guida che
possa adottarsi. In quanto
al genere di sua composizione,
i motivi sono semplici,
ed a primo colpo d'occhio
sembrano anche mediocri;
ma sono realmente così ben
concepiti, e maneggiati con
tant'arte e genio che sa trarne
effetti prodigiosi. Egli
sa applicarvi tutte le forme
immaginabili, e non mai se
non quelle che convengono,
di modo che sa sempre interessar
l'ascoltante, e gli
lascia il desiderio d'intenderlo
ancora; lo che tanto
più è sorprendente che la
sua maniera è severa e seria,
ed in generale poco egli sacrifica
alle grazie. Al merito
di esser divenuto Capo-scuola
e modello per le sue composizioni,
unì Durante anche
quello di essere stato un
gran professore. Sino dal
1715, egli era maestro del
conservatorio di <i>S. Onofrio</i>:
era ancora alla testa di quello
dei <i>Poveri di G. C.</i> quando
il cardinale Spinelli, arcivescovo
di Napoli, lo distrusse
per farne un seminario.
Dalla sua scuola sono
sortiti i più illustri compositori
delle generazioni posteriori.
Tali furono Pergolese,
Sacchini, Piccini, Terradeglias,
Guglielmi, Traetta,
Dol, Finaroli, Speranza,
che tanto han reso celebre
la scuola di Napoli nel
18º secolo. In una parola,
tutta l'attuale scuola non è
che un'emanazione di quella
di Durante. Egli era un uomo
flemmatico, sofferente,
<span class="pagenum"><a name="Page_113" id="Page_113"></a>[113]</span>
imperturbabile, e
superiore a tutte le traversie:
ebbe tre mogli, la prima delle
quali fu una vera <i>Santippe</i>,
che col suo imperioso carattere,
co' suoi capricci, e soprattutto
colle sue dissipazioni
per giocare al lotto,
tenne in continuo esercizio,
e pose alle più ardue prove
la di lui pazienza. Obbligavalo
a faticare, sino a privarlo
dell'ore necessarie per
il sonno. In occasione di un
giro, ch'ei fece per l'Italia,
al suo ritorno trovò vendute
tutte le sue carte, il di
cui prezzo era stato erogato
dalla moglie in soddisfare
l'accennata sua passione:
e però gli fu d'uopo ricominciar
da capo a comporre
la sua musica per le chiese.
Quando finalmente ebbe
la sorte, che il cielo il liberò
da una sì tormentosa
compagna, sposò la propria
serva; e morta indi ancor
questa, si maritò pure con
un'altra donna di suo servizio.
Per un atto singolare
della sua filosofica imperturbabilità
si è rimarcato, che
in occasione di aver perduta
la seconda, cui teneramente
amava, non solo dispose egli
senza la menoma agitazione
tutto quel che occorreva pe'
di lei funerali; ma dippiù
nelle preci, che fece cantare
in casa, presente il cadavere
della medesima, assistette
egli stesso di presenza e
regolò colla battuta i cantanti.
Quest'uomo invidiabile
ugualmente pel suo carattere,
che per la sua abilità cessò
di vivere in Napoli nel 1756,
in età di sessant'anni in circa.
Le di lui composizioni
dovrebbero essere in tutte
le scuole ed i conservatorj
di musica, come son divenuti
classici i suoi <i>Partimenti</i>
in tutta l'Europa. Il dotto
<i>Carpani</i> saggiamente riflette
sul motivo perchè le opere
del <i>Carissimi</i>, del <i>Pergolesi</i>,
del <i>Durante</i>, per quanto ancora
si vantino per tradizione,
hanno molto scapitato
nelle nostre orecchie?
“Ancora le giudichiamo venerabili,
egli dice, ma quasi
ognuno preferisce d'udire un
rondò d'<i>Andreozzi</i>, un quartetto
di <i>Tarchis</i>, una scena
di <i>Mayer</i>, ed anche di men
<span class="pagenum"><a name="Page_114" id="Page_114"></a>[114]</span>
pregiati scrittori, anzichè alcuna
di quelle composizioni
che si credevano il <i>non plus
ultra</i> della musica da' nostri
antenati. Donde ciò, se non
dal non esservi un vero bello
riconosciuto, e canonizzato
per tale nella musica?”
(<i>Lett. XI.</i>)
</p>

<p>
<span class="smcap">Durieu</span> (M.) pubblicò nel
1793, in fol. <i>Nouvelle Méthode
de musique vocale, a
Paris</i>, come ancora <i>une Méthode
de violon</i>. Queste due
opere gli han meritato un
posto tra i buoni professori
per l'ammaestramento.
</p>

<p>
<span class="smcap">Dusseck</span> (Giovan Luigi),
nato a Czalau in Boemia nel
1760, da una famiglia che
ha da gran tempo prodotto
più bravi artisti; dall'età di
dieci anni cominciò i suoi
studj in uno de' primi collegj
dell'università di Praga.
Oltre la letteratura antica e
moderna coltivò la musica,
e profittò moltissimo delle
lezioni di un benedettino,
che lo esercitò in tutti i contrappunti.
In Amburgo ebbe
la sorte di vedere il celebre
Emmanuele Bach, e
di profittar de' suoi consigli:
partì quindi per Pietroburgo,
e fu trattenuto dal principe
Radzwill che gli propose
un vantaggioso partito.
Alcun tempo di poi venne
in Parigi, ma la rivoluzione
l'obbligò ben presto a partire,
passò in Inghilterra e
restò in Londra nel 1800.
A quest'epoca, pensò egli
di riveder la sua patria, dove
viveva ancora suo padre
celebre organista, cui da 25
anni non aveva più veduto.
Mr. de Talleyrand, principe
di Benevento lo volle quindi
in sua casa, ed egli morì
in Parigi in marzo 1812 di
quarantadue anni. Questo celebre
artista pubblicò 70 opere
per il forte-piano, tra
le quali distinguonsi le <i>Adieux
à Clementi</i>, e le <i>Retour
à Paris</i>; a cui in Londra
si è dato il nome di <i>plus
ultra</i>, per opporla ad una
sonata di Woelff detta <i>Nec
plus ultra</i>: ed in oltre una
<i>Messa solenne</i>, composta a
Praga, e più <i>Oratorj</i> in tedesco,
de' quali il più bello
si è la <i>Risurrezione</i> di Klopstok.
Il suo <i>Metodo per il
piano-forte</i> in lingua tedesca,
<span class="pagenum"><a name="Page_115" id="Page_115"></a>[115]</span>
impresso da Breitkopf, è certamente
il migliore per i principianti.
</p>

<p>
<span class="smcap">Duval</span> (Mad.), celebre cantatrice
del teatro serio di Parigi,
viveva ancora nel 1770.
Se le dee un buon libro,
che essa pubblicò col titolo
di <i>Méthode agréable et utile
pour apprendre facilement à
chanter juste et avec goût</i>.
</p>

<hr />

<h2>
E
</h2>

<p><a id="ea"></a>
<span class="smcap bigword">Eastcott</span> (Riccardo), dotto
Inglese, pubblicò nel 1793
<i>Sketches of the origin</i> etc.
cioè <i>Ricerche su l'origine, i
progressi e gli effetti della
musica</i>, un vol. in 8º (<i>Bent,
the Lond. Catal.</i>).
</p>

<p><a id="eb"></a>
<span class="smcap bigword">Ebeling</span> (Cristof. Daniele),
nato a Garmisson, e nel 1784
professore di storia e lingua
greca nel collegio di S. Giovanni
d'Amburgo, ha pubblicata
la prima parte di un
<i>Saggio su la formazione d'una
biblioteca di musica</i>. Egli
ha tradotti in tedesco i
<i>Viaggi musicali di Burney</i>,
ed il <i>Messia</i> di Hendel.
</p>

<p>
<span class="smcap">Eberhard</span> (Giov. Augusto),
professore ordinario di filosofia
nell'università di Halle
dopo il 1778, pubblicò quivi
una <i>Dissertazione sul Melodramma</i>
nel 1788, ed in
una sua opera intitolata
<i>Teoria generale del pensiero
e de' sentimenti</i>, si trova un
gran numero d'interessanti
osservazioni relative alla musica.
</p>

<p><a id="ec"></a>
<span class="smcap bigword">Eckard</span> (Giov. Goffredo)
venne molto giovine in Parigi
per istudiarvi e professar
la pittura. Come il pennello
gli dava poco da vivere,
gli si consigliò di professare
la musica, che studiato
aveva sotto a' più gran
maestri dell'Allemagna sua
patria. Era egli assai abile
sul clavicembalo; ma ben
comprese che per giungere
al primo grado, gli era d'uopo
di un'ostinato travaglio.
Per il corso di due
anni, dipinse il giorno per
sussistere, e consacrò le notti
allo studio della musica:
a un tal prezzo deve egli la
riputazione d'uno de' più valenti
<span class="pagenum"><a name="Page_116" id="Page_116"></a>[116]</span>
cembalisti dell'Europa,
pubblicò più opere, e cessò
di vivere nel 1809, in età
di 75 anni.
</p>

<p>
<span class="smcap">Eckelt</span> (Giov. Valentino)
fu allievo nella scuola di Gotha
e vi apprese la musica che
coltivò quindi ad Erfurt.
Avendo acquistate bastanti
cognizioni in quest'arte per
occupar qualche posto, intraprese
de' viaggi per farsi
conoscere, ed ottenne l'organo
di Werningerode, e nel
1703 quello della Trinità a
Sondershausen, posto che
occupò con gran successo sino
alla sua morte, nel 1732.
Benchè vi siano di lui molte
ottime composizioni, egli
cercò tuttavia a rendersi principalmente
utile come didattico,
e lasciò le seguenti opere:
1. <i>Experimenta musicae
geometrica</i>, 1715; 2.
<i>Instruzione per formare una
fuga</i>, 1722; 3. <i>Compendio
di ciò ch'è necessario sapere
per un musico</i>. La sua biblioteca
musicale, che dirsi
poteva allora compiuta,
conteneva tutte le opere pubblicate
sino all'epoca della
sua morte. Le note da lui
aggiunte a ciascun volume
erano una prova della di
lui scienza.
</p>

<p><a id="ed"></a>
<span class="smcap bigword">Edelmann</span> (Giov. Federico),
nato a Strasburgo nel
1749, valente sonator di piano-forte,
di cui vi ha 14
opere di concerti, e sonate
dal 1770 sino al 1790, impresse
a Parigi, a Manheim
e ad Offenbach, ed alcune
opere per teatro come l'<i>Arianna
a Naxos</i> etc. Dopo
di avere rappresentato nella
fatale rivoluzione il personaggio
di un furioso demagogo,
Edelmann perì egli
stesso nel 1794, con suo fratello
sopra un palco, dove
aveva sacrificato molte vittime,
e con ispezialità il barone
di Dietrich suo benefattore.
</p>

<p><a id="el"></a>
<span class="smcap bigword">Elena</span>, ateniese, anteriore
di età ad Omero, si rese assai
celebre nel canto per la
novità e per la grandezza
delle sue musicali composizioni;
di essa fa menzione
Tolomeo Efestione nel lib. 4º
<span class="pagenum"><a name="Page_117" id="Page_117"></a>[117]</span>
delle sue Storie presso Fozio
(<i>V. Requeno t. 1. p. 58</i>).
</p>

<p>
<span class="smcap">Eliano</span>, della scuola dei
Platonici, scrisse dei <i>Comenti</i>
sul Timeo di Platone, dove
tratta della meccanica del
suono, e senza ricorrere alla
mattematica ne spiega i
fenomeni per mezzo della fisica.
Da alcuni lunghi passaggi
di Eliano rapportati
da Proclo (<i>ad Timæ</i>), e da
Porfirio (<i>in Harmon. Ptol.</i>)
intorno a questo argomento,
si rileva la scarsezza de' lumi
degli antichi in questa scienza.
S'ignora il tempo in cui
visse Eliano (<i>V. Fabric. Bibl.
Gr. t. 3</i>).
</p>

<p>
<span class="smcap">Elliot</span> (John) diè al pubblico
in Londra nel 1769,
<i>Philosophical Observations on
the senses</i>, etc. cioè: <i>Osservazioni
filosofiche intorno ai
sentimenti della vista e dell'udito,
e un Trattato sopra i
suoni armonici</i>. La quarta
sezione si riferisce alla maniera
con cui ci formiamo
un'idea de' suoni. Confessa
ingenuamente l'autore che
rispetto a ciò non può dir
cosa alcuna positiva: desidera
solo di risvegliare la curiosità
dei filosofi, e di farla
applicare a questo interessante
oggetto: tuttavolta non
ne dà nel suo trattato che
un superficialissimo saggio.
</p>

<p><a id="em"></a>
<span class="smcap bigword">Empedocle</span> di Agrigento
in Sicilia, città assai celebre
negli antichi tempi per la
coltura delle scienze, e per
la sua grandezza, sortì dalla
scuola dei pittagorici con
quella superiorità di genio,
che non abbracciando alla
cieca la dottrina de' maestri,
sa conoscerne il debole, e
divenir egli stesso capo di
partito. Egli illustrò la patria
colle sue leggi, e la filosofia
co' suoi scritti, tra'
quali distinguevasi particolarmente
il suo <i>Poema</i>, tanto
celebrato da Lucrezio, e
nel quale spiegava con l'armonia
i principali fenomeni
della natura. Egli coltivò in
fatti la musica, applicandovi
il calcolo all'usanza dei
pittagorici, e ne diè lezioni
ad alcuni bravi giovani capaci
di fargli onore, dei quali
il più illustre fu Archita
di Taranto maestro di Platone.
<span class="pagenum"><a name="Page_118" id="Page_118"></a>[118]</span>
Non men che nella
teoria fu egli eccellente nella
pratica, suonava la lira,
e con questa accompagnava
i suoi versi, le di cui bellezze,
al dir di Laerzio, non
avrebbe avuto a schivo lo
stesso Omero. I Greci raccontano
delle maraviglie operate
da questo filosofo per
mezzo della musica (<i>V. Porphir.
et Jambl.</i>): egli fioriva
cinque secoli prima di G.
C. Intorno a lui possono
consultarsi fra i moderni letterati
oltre il <i>Barthelemy</i>, e
<i>le Recherches sur la vie d'Empedocle,
par M. Bonamy</i>
nel t. 10 dell'Accad. delle
Iscriz., F. G. Strurz <i>de vitâ
et philosophiâ Empedoclis
Agrig. ejusque carminum reliquiæ</i>,
Lipsiæ 1805, 2 vol.
in 8º, ed il nostro dotto ab.
Scinà professore di fisica sperimentale
nella R. Università,
nelle sue <i>Memorie sulla
vita e filosofia d'Empedocle</i>,
tom. 2 in Palermo 1813.
</p>

<p><a id="en"></a>
<span class="smcap bigword">Engel</span> (Gian-Giacomo),
nato a Parchim, nel 1786,
direttore del teatro nazionale
di Berlino, e dopo il 1790
del Concerto degli Amatori.
Ha pubblicati più scritti interessanti
sulla musica e l'arte
mimica, tra i quali quello
sulla <i>Pittura in musica</i>,
diretto a Reichardt, ch'è
stato tradotto in francese da
Arrigo Jansen, in Berlino,
1780 in 8º. Engel volse in
tedesco le <i>Lettere di Eulero</i>
sulla musica ad una Principessa
Alemanna.
</p>

<p>
<span class="smcap">Engramelle</span> (P. Gius.)
agostiniano, pubblicò in Parigi
nel 1775, la <i>Tonotechnia,
ou l'art de noter les cylindres</i>,
in 8º. Quest'opera nuova
nel suo genere, è la prima
che sia stata scritta sopra
queste materie, i fabbricanti
avendo fatto sempre
un mistero dell'arte loro.
Il P. Engramelle, nell'assemblea
delle Belle-Arti 21 aprile
1779, ha mostrato un
instromento di sua invenzione,
il quale dà, secondo lui,
la divisione geometrica de'
suoni per la più perfetta maniera
di accordare gl'instromenti.
Comechè si possa mettere
in dubbio la verità de'
principj ch'egli avanza, non
<span class="pagenum"><a name="Page_119" id="Page_119"></a>[119]</span>
dee lodarsi meno frattanto
il suo amore per le arti.
</p>

<p><a id="ep"></a>
<span class="smcap bigword">Epicarmo</span>, uomo di spirito
come la più parte de' siciliani,
al dir di Cicerone (<i>De
clar. orat. c. 12</i>), e filosofo,
se non fu l'inventore della
commedia, fu certo il primo
a dar della regolarità a
questo genere di poesia, come
espressamente lo dice Aristotele
(<i>Poet. c. 3</i>). Alla
commedia puramente recitabile
vi aggiunse egli i cori,
che di tempo in tempo divertivano
col canto e con la
musica. La sua prima commedia
sulla trasmigrazione delle
anime rappresentossi nel teatro
di Siracusa all'Olimp. 77;
l'autore vi riscosse sommi
applausi, ma si tirò addosso
la nimicizia degli altri filosofi
per avere divulgato il
segreto dei loro dogmi sulle
scene, e quindi fu bandito
dal re Gerone. Gli Ateniesi
accolsero l'autore e i suoi
drammi con trasporti, come
se di fresco riportato avessero
una vittoria. Platone
lo riguardò come il più
perfetto scrittore in questo
genere, e Plauto, al dir di
Orazio (<i>art. poet.</i>) se lo propose
per modello. Epicarmo
fiorì cinque secoli innanzi
G. C.
</p>

<p>
<span class="smcap">Epicuro</span>, uno de' più gran
filosofi del suo secolo, e forse
ancora dell'antichità, fiorì
nell'Attica quattro secoli prima
di G. C., e stabilì la sua
scuola in un giardino, dove
tranquillamente filosofava co'
suoi amici e discepoli, che
a se attaccava con graziose
maniere, e con una dolcezza
non disgiunta dalla decenza
e dalla gravità. Fra i piaceri,
ch'egli ammetteva nella
vita sociale, come non
pregiudizievoli alla filosofia,
non esclude la musica, e trattò
ancora di quest'arte, secondo
Laerzio, in un libro,
che oggidì più non esiste.
Il dotto Requeno è di parere,
che costando troppa fatica
l'impararla, i suoi seguaci
non si trattennero in
coltivarla: “e non si trova,
ch'io sappia, egli dice, un epicureo
antico celebre in quest'arte.”
Ma io piuttosto
sarei di avviso, che siccome
<span class="pagenum"><a name="Page_120" id="Page_120"></a>[120]</span>
si ebbe impegno dagli altri
filosofi di discreditar questa
setta, e di porre in odio i loro
scritti, così non sono essi
giunti sino a noi, ed assai
poco sappiamo della loro storia.
Le stesse opere di Epicuro,
che al riferir di Laerzio,
sorpassavano i 300 volumi,
si sono smarrite. Il di
lui <i>Trattato sulla Natura delle
cose</i>, che servì di base al
Poema di Lucrezio, e di cui
non si sapeva quasi più l'esistenza
che per alquante citazioni
di antichi scrittori,
sappiamo essersi ultimamente
scoverto tra le rovine dell'Ercolano,
e che l'inglese
<i>Haiter</i>, spedito in Napoli
per isvolgere gli antichi volumi
sepolti sotto gli avanzi
di quella città, ci fa sperare
che ne pubblicherà quattro
libri. Epicuro morì di
calcolo in età di 70 anni,
nel 271 innanzi G. C.
</p>

<p><a id="er"></a>
<span class="smcap bigword">Eraclide</span> del Ponto, nativo
di Eraclea, venne a stabilirsi
in Atene, dove fu discepolo
di Speusippo, quindi
de' Pitagorici, poi di Platone
e finalmente di Aristotele.
Tra le opere di costui
si trovano alcuni libri su la
Musica: Ateneo (<i>libr. 10.
Diun.</i>) ne cita il terzo: ma
Diogene Laerzio facendo un
catalogo de' suoi scritti, non
rammenta che due libri di
lui della musica: ben egli è
vero, che nell'articolo precedente
egli dice: <i>Trattati
di Musica di Eraclide, a proposito
di quel che di quest'arte
si trova presso Euripide
e Sofocle, in 3 libri</i>: il che
giunto a due libri ne farebbero
cinque, ma forse vi ha
errore nel testo. Che che ne
sia, Porfirio (<i>lib. 1, ca. 3,
Com. in Harmon. Ptol.</i>) cita
un passaggio <i>intorno alla
musica coltivata da Pitagora</i>,
il quale è estratto, secondo
egli stesso lo dice, da
Eraclide del Ponto nella sua
<i>Introduzione alla Musica</i>. Egli
fioriva quattro secoli prima
di G. C. (<i>Plutarc. de
Mus.</i>).
</p>

<p>
<span class="smcap">Erastocle</span>, greco filosofo,
fu il primo secondo Aristosseno,
che trattasse in Grecia
del <i>diapason</i> e delle sue
figure o sieno modi, del sistema
<span class="pagenum"><a name="Page_121" id="Page_121"></a>[121]</span>
perfetto, del numero
e delle differenze degl'intervalli,
che lo formavano: benchè
di ciò scrivesse Erastocle
da musico pratico senza
dimostrazioni. Lo stesso Aristosseno
però fa di costui
una severa critica, attaccandolo
di aver fallato fino nelle
cose, che si giudicano col
solo senso dell'orecchio (<i>Aristox.
l. 1, Req. t. 1, c. 4</i>).
</p>

<p>
<span class="smcap">Eratostene</span>, celebre matematico
e bibliotecario di Alessandria,
morto 194 anni
prima di G. C., coltivò con
successo la poesia, la critica,
la filosofia, le matematiche,
e la musica, per cui gli fu
dato il nome di secondo Platone.
Trovando egli in discredito
il sistema armonico
de' pitagorici, con l'autorità
di primo bibliotecario della
celebre libreria di quella
dotta capitale, e colla celebrità
acquistatasi nel calcolo,
si credè in grado di poter
ripigliare i computi numerici,
e riformare le serie armoniche
di Archita, di Filolao
e di quanti l'avevano preceduto
nello studio della musica.
Le sue invenzioni ebbero
gran plauso fra' suoi scolari.
Tolomeo lo ha in conto
d'uno de' principali musici
di Alessandria. Pappo
parla di lui con gran lode.
Presso il dotto Requeno trovansi
i numeri della scala diatonica
di Eratostene, benchè
con ragione egli creda
che la musica abbandonata
in balía de' mattematici ne
abbia recato men vantaggio
e più discapito (<i>Tom. 1.
p. 231</i>). Quel poco che ci
resta delle opere di Eratostene
è stato ristampato secondo
l'edizione di Oxford
del 1672, con dotte note da
Conr. Schaubach a Gottinga
in 8º, 1795.
</p>

<p><a id="es"></a>
<span class="smcap bigword">Eschenburg</span> (Giov. Gioacchino),
professore di belle
lettere a Brunswick e consigliere
della corte, nato in
Amburgo nel 1743, ha reso
molti servigj alla musica nell'Alemagna
per i concerti che
stabilì verso il 1770, e per
le opere o traduzioni tedesche
di più libri stranieri.
Non ne citeremo che le seguenti:
1. <i>Considerazioni sulla
<span class="pagenum"><a name="Page_122" id="Page_122"></a>[122]</span>
poesia e sulla musica, tradotte
dall'inglese del d.<sup>r</sup>
Brown, con note ed accresciute
di due appendici</i>, Lipsia,
1769, in 8vo — 2. <i>Riflessioni
sull'affinità della poesia
e della musica, di Webb</i>,
tradotto dall'Inglese, Lipsia
1771, in 8vo — 3. <i>Dissertazione
sull'antica musica di Burney</i>,
tradotto dall'inglese
con alcune note, Lipsia 1781
in 4º. Questa dissertazione precede
la storia generale di Burney.
Eschenburg aveva promesso
di dare eziandio una
traduzione di questa storia,
ma non ha sinora messo ad
effetto la sua parola. — 4. <i>Lettera
sulla pompa funebre di
Jommelli, tradotta dall'italiano</i>.
Essa è nel Museo allemanno,
t. 1, p. 464. — 5.
<i>Dissertazione intorno a Cecilia</i>,
nel Magaz. di Hannover
del 1786, n. 96 — 6. <i>Notizia
sulla vita di Hendel e sulla
funebre pompa che si è eseguita
in suo onore a Londra
ne' mesi di maggio e giugno</i>
1785, <i>tradotto dall'inglese
di Burney</i>, Berlino 1785, con
fig. in 4º. Abbiamo di lui
inoltre alcune <i>dissertazioni</i> a
parte <i>sulla musica</i>, e molte
discussioni nei giornali e gazzette
di Germania. Egli è
ancora autore di alcune buone
traduzioni tedesche di
drammi in musica italiani,
come <i>Roberto e Callisto</i> musica
di Guglielmi, i <i>Pellegrini
al Calvario</i> di Hasse, ec.
</p>

<p>
<span class="smcap">Escherny</span> (il conte di), nel
1809 pubblicò un libretto
col titolo di <i>Fragmens sur la
Musique</i>, dove avanza molti
strani paradossi e più svarioni.
Egli pretende che la
lingua francese sia la più bella
e la più perfetta delle lingue
moderne, e che in se
stessa racchiuda i germi di
una melodiosa musica. Parla
poi con trasporto della voce
degli eunuchi: <i>voce per
eccellenza</i>, egli dice, <i>che più
non si sente se non ne' cieli,
se si abolisce sulla terra!</i> e
giunge sino a maledir Ganganelli,
per aver vietate queste
mutilazioni, ed accusa di balordaggine
coloro che han
trovato lodevole il divieto del
Papa, e poco sta a non iscomunicarlo
per aver impedita
la crudele specolazione d'una
trista madre, che voleva
<span class="pagenum"><a name="Page_123" id="Page_123"></a>[123]</span>
in questa maniera <i>fare la
sua fortuna e quella del suo
ragazzo</i>. A tanto arriva la
filantropia del conte di Escherny!
</p>

<p>
<span class="smcap">Eschtruth</span> (Giov. Adolfo
barone di), membro di più
accademie e società in Francia,
in Italia, e in Allemagna,
nato ad Amburgo nel
1756, studiò la composizione
sotto Hupfeld, maestro
di concerto in Marburgo, e
quindi sotto Vierling allievo
di Kirnberger, che lo familiarizzò
mano a mano co'
principj di Bach, al segno
di voler egli passare soltanto
per costui discepolo. Oltre
i pezzi critici ch'egli ha
pubblicati nei giornali letterarj
di Erfurt ed altri, vi
ha di lui: Iº <i>Biblioteca di
musica</i>, primo num. Marburgo
1784; secondo numero
1785, terzo numero 1789;
IIº. <i>Istruzione per scrivere la
musica, di Gian-Giac. Rousseau,
traduzione dal francese
con molte sue addizioni</i>,
1786; IIIº. <i>Principj della musica
trascendente, ove si tratta
principalmente della letteratura
e dell'espressione della
musica</i>, 1789, in 4º; <i>Biografia
di Carlo-Emm. Bach</i>,
1789. Per la musica pratica,
oltre a molte sue opere, sono
da rimarcarsi: 1º. <i>Settanta
canzonette del prof. Miller
d'Ulm, poste in musica,
con una prefazione molto interessante
sulla composizione</i>,
Cassel 1788; 2º. <i>Dodici marcie,
con la teoria, la storia
e la letteratura di questo
genere di musica ec</i>. Pregevoli
sono i suoi scritti per
l'imparzialità, per l'erudizione
e lo stile, e commendatissime
le sue composizioni
musicali.
</p>

<p>
<span class="smcap">Estève</span> (Pietro), membro
della soc. reale di Montpellier,
in un'opera pubblicata
nel 1751, sotto il titolo
di <i>Nouvelle découverte du
principe de l'harmonie</i>, attacca
con ragione la pretesa
dimostrazione del <i>Principio
di Rameau</i>, che non è effettivamente
se non un sistema,
ma vi sostiene alcuni suoi
principj, che non possono
facilmente adottarsi. M. Estève
pubblicò ancora <i>l'Esprit
des beaux-arts</i>, 1753 in 12º.
<span class="pagenum"><a name="Page_124" id="Page_124"></a>[124]</span>
</p>

<p><a id="et"></a>
<span class="smcap bigword">Ettmullero</span> (Michele Ernesto),
dottore professore
di medicina in Lipsia, nato
colà nel 1673. Dopo di avere
ottenuti molti onorevoli
posti nella sua patria, egli
vi morì nel 1732. Delle
sue opere non faremo menzione
che di quella, che ha
per titolo: <i>De effectibus musicæ
in hominem</i>, Lipsiæ 1714
in 4º (<i>V. Lichtent. p. 45</i>).
</p>

<p><a id="eu"></a>
<span class="smcap bigword">Euclide</span>, matematico di Alessandria,
dove professò la Geometria
sotto Tolomeo figlio
di Lago circa tre secoli prima
dell'era cristiana, fu di
qualche tempo anteriore ad
Eratostene e ad Archimede.
Dalla sua scuola sortirono
molti valentuomini. Tra le
sue opere trovansi <i>due libri
di Musica</i>, che comunemente
gli si attribuiscono, benchè
per più ragioni glieli contrastino
i critici. Il primo
di questi libri è intitolato:
<i>Introduzione Armonica</i>, e l'altro
<i>Divisione del Canone
Musico</i>. L'inglese Gregory
nella superba edizione, che
diè delle opere di Euclide in
Oxford in fol. rapporta questi
<i>due libri</i> secondo l'edizione
che tra i suoi <i>Greci
Armonici</i> ne aveva dato il Meibomio,
con correggervi solo
alcuni luoghi, specialmente
nella versione, in cui, egli
dice, avervi trovate diverse
maniere di parlare, che
più sentivano della moderna
musica, anzichè di quella
del tempo di Euclide, e
prova non aver essi costui per
autore, perchè gli antichi non
glie l'hanno attribuito. Infatti
alcuni di loro ne credettero
autore Cleonide, ed
altri Pappo d'Alessandria.
Ma l'accurato <i>Requeno</i> dopo
di aver bene esaminati ambidue
questi libri, conchiude
che l'<i>Introduzione armonica
non è che l'opera d'un
infelice sciolo, il quale ne'
tempi posteriori lo spacciò per
libro del celebre geometra Euclide</i>
(<i>Saggi T. 1, p. 230</i>)
e che il compilatore del <i>Canone
Musico</i> o è un altro impostore,
ovvero lo stesso,
il quale per ignoranza è in
contraddizione coi principj
<span class="pagenum"><a name="Page_125" id="Page_125"></a>[125]</span>
del primo, e copia così alla
rinfusa <i>senza capirne un jota</i>.
Veggassene la dotta confutazione
ch'egli ne ha fatta nel
secondo tomo, alla p. 207
e seg. Vi ha una traduzione
dalla musica di Euclide pubblicata
in 12º, da M. Forcadel
professore di mattematica
in Parigi.
</p>

<p>
<span class="smcap">Eufranore</span> pittagorico, secondo
l'uso di questa scuola
esercitò la musica, dice
Ateneo (<i>lib. 4, et 14</i>), e
scrisse in oltre un trattato
<i>sull'armonia de' flauti</i>, ed
un altro storico <i>dei più celebri
suonatori di tibia</i>. Di
lui fanno anche menzione Aristosseno,
Trifone, e Jamblico
(<i>in Nicom. arithm.</i>).
</p>

<p>
<span class="smcap">Eulero</span> (Leonardo), cel.
mattematico nato a Basilea
nel 1707, passò 25 anni a
Berlino, e fu membro di quell'illustre
Accademia. Chiamato
a Pietroburgo, una violenta
malattia lo lasciò cieco;
ma la forza singolare della
sua intelligenza servì di supplemento
a' suoi occhi, e non
cessò di fatigare sino alla morte
che avvenne li dì sette settembre
del 1783. Abbiamo
di lui più opere sulla musica:
<i>Dissertation sur la nature
et la propagation du son</i>,
Basil. 1727, in 4º, e molte
altre <i>Dissertaz.</i> sull'Acustica,
che si trovano nelle
memorie delle Accademie delle
scienze di Berlino e di Pietroburgo.
Ed inoltre: <i>Lettres
sur la musique à une Dame
allemande</i>; e <i>Tentamen
novæ theoriæ musicæ ex certissimis
harmoniæ principiis
dilucide expositæ</i>, Petropoli
1738, in 4º. “Niun filosofo,
dice a ragion l'Eximeno,
nel trattar della musica
s'è lasciato così trasportare
dalle illusioni matematiche,
come il Sig. Eulero
nel libro intitolato <i>Tentamen</i>
ec.” Egli ne rileva gli errori
di teoria, e di pratica
“e questa teorica ci fa comprendere
(<i>conchiude il dotto
spagnuolo</i>) che non è la
Matematica, come volgarmente
si crede, un deposito di
verità infallibili. Il trattato
di musica d'<i>Eulero</i> va fondato
nel calcolo più esatto;
ed è pieno di quelle formole
matematiche, che si rispettano
come sorgenti d'infinite
<span class="pagenum"><a name="Page_126" id="Page_126"></a>[126]</span>
verità; eppure tutto è
una pura fallacia.... Sopra
tutto falla la Matematica,
qualor vien applicata ad
oggetti che si suppongono per
puro vizio della fantasia, come
è stata finora attribuita
a' suoni l'estensione delle corde,
e come si suppone dall'<i>Eulero</i>
stesa e divisibile in
gradi la soavità..., in somma
l'immagine dell'estensione,
di cui la fantasia si
serve per rappresentarci ogni
cosa, è sorgente d'infiniti
errori nella matematica,
nella Fisica, e nella Metafisica.”
(<i>Orig. ec. P. 11,
c. 3</i>). Quindi non fia meraviglia,
se, come scrive il <i>Sacchi</i>,
<i>il Sistema di questo gran
Matematico in musica non
è da alcuno abbracciato</i>. L'autore
del <i>Dictionaire Historique
des Musiciens</i> per l'articolo
dell'Eulero ci rimette
al Supplemento del secondo
tomo, ma quivi s'appiglia
al partito di non parlarne
affatto.
</p>

<p><a id="ex"></a>
<span class="smcap bigword">Eximeno</span> (Ab. don Antonio),
scrittore classico di
musica, nato a Balbastro nel
regno di Aragona nel 1732.
All'età di dieci anni venne
a Salamanca, dove con tale ardore
applicossi allo studio, che
abilissimo divenne sopra tutto
nella fisica e nelle mattematiche.
Nel 1764, fu egli scelto
a dar lezioni di queste scienze
nella Real scuola di artiglieria,
di recente stabilita a
Segovia per l'educazione de'
giovani signori, che abbracciavano
la professione dell'armi,
e più opere diè egli alla
luce in quest'occasione sì
scientifiche, che storiche con
tale imparzialità, dottrina e
purezza di lingua, che lo resero
celebratissimo. S'ignora
l'epoca in cui entrò ne'
gesuiti: dopo la loro espulsione
dalla Spagna, egli visse
in Roma, la patria della
musica, ed a questa, ch'egli
con trasporto aveva amata
sin dall'infanzia, consacrossi
interamente. Dopo sei anni
d'un'assidua fatica compose
l'opera, che tirò su di lui gli
sguardi non che dell'Italia,
ma dell'Europa intera. Egli
pubblicolla in Roma nel 1774
in lingua italiana, pura abbastanza
<span class="pagenum"><a name="Page_127" id="Page_127"></a>[127]</span>
comechè fosse spagnuolo,
con questo titolo:
<i>Dell'Origine e delle Regole
della musica colla Storia del
suo progresso, decadenza e
rinnovazione</i>, in 4º. Egli vi
prova l'inutilità delle mattematiche
per la musica, ed
offre un nuovo semplicissimo
sistema. Secondo lui essendo
la musica un vero linguaggio,
le regole non debbono esser
cercate nella mattematica,
ma sibben nella prosodia, e
confuta il sistema de' Greci
pittagorici sulla musica, e le
teorie dell'Eulero, del Rameau,
del Galilei, del d'Alembert
e del Tartini. Quest'opera
riportò in Italia l'approvazione
e gli applausi
non che de' Letterati, ma fin
anco de' bravi professori
di musica, tra' quali dee valer
per tutti il gran <i>Jommelli</i>.
“Ho gran premura, egli
dice in una lettera all'A.,
di manifestargli cogli effetti
tutto l'elogio e tutta la giustizia
che merita il suo <i>bellissimo
e vantaggiosissimo trattato</i>...
da un uomo del suo
gran merito possiamo tirare
quei lumi, che assolutamente
ci abbisognano, per vedere
nella sua più convenevole
chiarezza, <i>e nel più vero buon
cammino</i> questa divina nostr'arte,
tanto infelicemente traviata
e prostituita.” Nel
nostro <i>Discorso preliminare</i>
p. XVI abbiam riferiti i trascendenti
elogj, che ne han
fatto il <i>Bettinelli</i> e 'l <i>Requeno</i>:
eccone quello dell'autore
delle <i>Novelle letterarie
di Firenze</i> 1774: “L'Italia e
le nazioni estere saranno così
grate al Sig. Eximeno quanto
lo sono state verso coloro,
che hanno introdotto la
moderna filosofia.” Tuttavolta
M. Fayolle nel suo <i>Supplemento
al Dizionario Storico
de' Musici</i>, dice freddamente
che in quest'opera
<i>non vi si trovano in generale
che de' ragionamenti superficiali,
frammischiati d'alcune
buone vedute: che l'autore,
allorchè le diè mano,
non si occupava della musica
che da quattro anni avanti;
e che gl'Italiani l'hanno
chiamata Bizzarro Romanzo
di musica, con cui l'autore
vuol distruggere senza poter
poi rifabbricare</i>. M. Fayolle
<span class="pagenum"><a name="Page_128" id="Page_128"></a>[128]</span>
non si era certo preso la pena
di leggerla, e non cita
per suo mallevadore che un
frivolo libro. Veggasi perciò
qual fondamento dee farsi
sui suo Dizionario, ed in
qual maniera egli giudichi
de' più classici e celebri autori.
Non così però han giudicato
di quest'opera gli autori
della nuova Enciclopedia
metodica suoi nazionali
(<i>v. p. 340 e 352</i>), non così
altri dotti francesi, <i>M.
Raymond</i> (<i>Lettre à M. Millin
p. 198</i>) e <i>Mr. Tourner</i>.
Il <i>Monthly Review</i>, giornale
di Londra del 1774, parlando
di quest'opera così si
esprime: “Ella è questa una
produzione <i>di primo ordine</i>
per il gusto, l'erudizione
e <i>la profondità del ragionamento</i>.”
L'ab. Eximeno
pubblicò in oltre nel
1775, in Roma: <i>Dubbio sopra
il saggio di contrappunto
del P. Martini</i>, che è una
risposta a questo scrittore
di musica, il quale lo aveva
criticato nel suo <i>Saggio
di contrappunto</i>. Ma riparò
ben presto il torto, e
diede all'Eximeno una prova
incontrastabile di stima e
di amicizia riponendo il di
lui ritratto tra gli illustri scrittori
della sua pinacoteca musica,
<i>tostochè</i> (dice egli stesso
in una lettera amichevolmente
a lui diretta) <i>mi giunsero
alle mani le prime sue
ingegnose ed erudite fatiche</i>,
cioè l'<i>Opera dell'Origine e
delle Regole</i> ec. Nelle <i>Memorie
storiche</i> del Martini
pubblicate nel 1785, in Napoli
dal P. della Valle, trovansi
alcune <i>Lettere</i> dell'ab.
Eximeno sulla questione
della Greca Musica, e sulla
sua riconciliazione col Martini.
Morì questo valentuomo
in Roma nel 1798, in
età di anni 66.
</p>

<hr />

<h2>
F
</h2>

<p><a id="fa"></a>
<span class="smcap bigword">Fabre d'Olivet</span> (M.), nato
nel 1768, si è fatta una
riputazione in Parigi per le
sue dotte opere in letteratura
ed in musica, non avendo
avuto altro maestro per l'una
e per l'altra, che la natura
e se medesimo. <i>Naturâ
ducimur ad modos</i>, diceva
<span class="pagenum"><a name="Page_129" id="Page_129"></a>[129]</span>
Quintiliano. Sin dal 1789,
egli aveva composto un grandissimo
numero di opere
drammatiche, e di alcune la
poesia e la musica, che ebbero
grande incontro: dedicò ancora
a M. Pleyel un'opera di
quartetti per due flauti, viola
e basso. Finalmente, nelle
profonde ricerche ch'egli faceva
in occasione di avere intrapresa
un'opera archeologica,
trovò negli avanzi della letteratura
greca, o piuttosto
credette buonamente di trovare
il sistema musicale di quel
popolo celebre. Pensò quindi
arricchirne il sistema moderno,
e ne formò un terzo modo,
pubblicandolo nel 1804
sotto nome di <i>modo ellenico</i>,
che altro non è in sostanza se
non il terzo modo inventato
da <i>Blainville</i>, tanto preconizzato
da Rousseau, e prezzato
poi al suo giusto valore
dagli intendenti (<i>V. l'articolo
di Blainville nel I tom.</i>).
Questa impostura letteraria
ebbe la stessa fortuna di quella
che la precedette, un effimero
applauso fu tutta la
sua ricompensa. Nel 1804,
M. Fabre fece eseguire al Tempio
dai primi artisti del teatro
di Parigi un suo <i>Oratorio</i>
a grande orchestra, composto
quasi interamente su
<i>questo modo</i>, che dicesi essere
stato inteso con piacere
da più di due mila persone:
i giornali, coll'usato
entusiasmo de' francesi, ne
parlarono un momento con
vantaggio, e poi si tacquero.
</p>

<p>
<span class="smcap">Fabricio</span> (Giov. Alb.),
dottore in teologia e professor
d'eloquenza in Amburgo,
nato a Lipsia da <i>Wernero
Fabricio</i> celebre professore
di musica nell'anziscorso
secolo, è autore di più
opere di pratica col titolo
di <i>Deliciæ Harmonicæ</i>, in
4º, Lipsia 1657. Giov. Alberto
consacrò tutta la sua
vita all'utilità del pubblico,
e acquistossi un'immortal rinomanza
per le sue dotte e
profonde opere di erudizione.
Nelle sue immense <i>Biblioteche
Greca e Latina</i> trovansi
delle accurate notizie
intorno agli scrittori di musica
di queste nazioni, come
ancora nella sua <i>Bibliographia
antiquaria</i>, Hamburgi
1713, e 1760, 2 edit. vol.
<span class="pagenum"><a name="Page_130" id="Page_130"></a>[130]</span>
2, in 4º, opere molto utili
per la storia letteraria della
musica, di cui abbiamo
fatto grand'uso. I più belli
Genj dell'Europa, di tutte
le comunioni, han reso
giustizia ai talenti ed alla singolar
modestia di questo scrittore,
che terminò la sua vita
nel 1736 (<i>V. Formey
dans son eloge, a Berlin 1757</i>).
</p>

<p>
<span class="smcap">Farinelli</span> (Carlo Broschi
detto), uno de' più gran
cantanti che vi siano stati al
mondo, nacque a Napoli nel
1705, da un virtuoso di musica.
Una caduta nella sua
infanzia l'obbligò alla mutilazione:
ebbe delle lezioni
da Porpora, che lo accompagnò
in molti viaggi. All'età
di 17 anni si portò in
Roma, ove sul teatro cantò
in maniera a sorprendere
quel dotto pubblico, che
la prima volta lo accompagnò
sino alla sua casa in mezzo
alle acclamazioni ed agli
applausi per testimonio del
Burney (<i>Travels, t. 1</i>).
Di là si rese a Bologna, per
sentirvi Bernacchi, allora il
primo cantante dell'Italia
e da lui volle prender lezione.
Nel 1728, passò in Venezia
e quindi in Vienna.
Carlo VI, l'onorò delle sue
beneficenze, e con la sua perizia
nella musica un dì, dopo
d'averlo inteso, dissegli
che con l'estensione e bellezza
di sua voce non faceva
che sorprendere; ma che
dipendeva da lui di muovere
e d'interessare, con dar
meno all'arte, ed usar di un
canto più naturale. Farinelli
profittò del consiglio, ed
incantò in appresso i suoi uditori
quanto li sorprese. Nel
1734, Porpora, che dirigeva
un teatro in Londra, fece
venir Farinelli per opporlo
a Hendel, che era quivi
alla testa di un altro teatro.
Il cantante, con la bellezza
della sua voce e la magia del
suo canto, fè ben presto restar
vuoto lo spettacolo di
Hendel. Il compositore ostinossi
con orgoglio a sostenere
una rovinosa impresa,
e fece degli inutili sforzi per
richiamare il pubblico. Ma
tutte le risorse del suo genio
bilanciar non poterono l'arte
incantatrice di Farinelli.
Carpani (<i>Lettr. 9</i>) racconta
<span class="pagenum"><a name="Page_131" id="Page_131"></a>[131]</span>
la seguente avventura. Senesino
e Farinelli erano ambidue
in Inghilterra, ma impegnato
ciascuno a due differenti
teatri; cantavano ne'
medesimi giorni e non avevano
occasione di sentirsi a
vicenda. Trovaronsi non dimeno
un giorno uniti insieme:
Senesino doveva rappresentare
un tiranno furioso,
Farinelli un eroe sventurato
e prigioniero; ma cantando
la prima aria raddolcì
talmente costui l'indurito
cuore di quel feroce tiranno,
che Senesino dimenticando
il suo carattere, corse
a Farinelli e con tutto il
cuore abbracciollo. I fondi,
ch'egli aveva in quel banco,
valutaronsi a cinque mila lire
sterline. Il principe di
Galles al suo partire di là,
gli diè in dono una scatola
ornata di diamanti e 100 ghinee.
Nel 1737 venne in Francia,
cantò in Parigi dinanzi
al re, che gli regalò il suo
ritratto guernito di diamanti
e 500 luigi. Avvengachè
non avessero allora i Francesi
gusto per la musica italiana,
piacque loro tuttavolta
questo gran cantante. Dopo
una brieve dimora in Francia,
portossi egli in Spagna,
ove fu benissimo accolto alla
corte e trattenuto con la
pensione di 40 mila lire.
Per il corso di 10 anni, cantò
tutte le sere innanzi Filippo
V e la regina Elisabetta.
Questo principe essendo
caduto in una profonda
malinconia, che facevagli trascurare
tutti gli affari, e giungere
il faceva a segno di non
volere per noja che se gli
facesse la barba, e di non
più intervenire al consiglio;
la regina tentò per guarirlo
il potere della musica. Essa
fece disporre secretamente un
concerto presso alla camera
del re, e Farinelli immantinente
cantò una delle sue
arie. Filippo parve mosso
da prima, ed eccitato al fine
chiamò a se quel virtuoso,
il colmò di carezze, e
gli chiese qual ricompensa
voleva, giurando di tutto accordargli.
Farinelli pregò il
re a farsi la barba e di andare
al consiglio. Da quel
momento la malattia del re
divenne più docile a' rimedj,
<span class="pagenum"><a name="Page_132" id="Page_132"></a>[132]</span>
e il cantante ebbe tutto l'onore
della sua guarigione.
Questa fu l'origine del favore
di Farinelli: divenne primo
ministro, ma non obbliò
giammai di non essere
stato prima che un virtuoso,
nè mai i signori della corte
ottener poterono da lui,
che sedesse alla loro tavola.
Un giorno nell'andar ch'ei
faceva all'appartamento del
monarca ove aveva dritto di
entrar quando volesse, udì
che l'ufficiale di guardia diceva
ad un altro che aspettava
l'alzarsi del re: <i>Gli onori
piovono sopra un miserabile
istrione, ed io, che
servo da trent'anni, sono quì
senza ricompensa.</i> Farinelli
lagnossi col re di trascurar
quei che lo servivano, e fecegli
tosto segnare un diploma,
che al sortire consegnò
all'uffiziale, dicendogli: <i>Poco
fa vi ho inteso dire, che
avete servito dopo 30 anni;
ma avete falsamente detto senza
ricompensa.</i> Egli generalmente
non usò del suo favore,
che per far del bene, e
quindi la protezione di cui
l'onorarono successivamente
tre monarchi della Spagna,
Filippo V, Ferdinando VI e
Carlo III. Quando quest'ultimo
gli assicurò la continuazione
delle pensioni di cui
aveva sino allora goduto,
<i>Tanto più volentieri il faccio;
egli soggiunse, quanto Farinelli
non ha mai abusato della
benevolenza e della munificenza
de' miei predecessori</i>. Dopo
di aver goduto per 20 anni
di tutti gli onori nella Spagna,
Farinelli fu obbligato nel
1761, a far ritorno in Italia.
Scelse Bologna per sua
dimora, e ad una lega di questa
città fecesi fabbricare una
casa di campagna, ove il
dottor Burney andò a vederlo
in compagnia del P. Martini
nel 1770. Questo virtuoso
possedeva un gran numero
di cembali fatti in diversi
paesi, a' quali aveva dato
i nomi de' principali pittori
italiani. Egli fu che impegnò
il P. Martini a scrivere
la <i>Storia della musica</i>,
che questo dotto religioso
non giunse a terminare. Il
Martini per questa grande
impresa non avendo una sufficiente
biblioteca, Farinelli
<span class="pagenum"><a name="Page_133" id="Page_133"></a>[133]</span>
lo sovvenne colle sue ricchezze,
e 'l pose in istato di
formare la più considerevole
biblioteca musicale che
si fosse vista in Europa. Questo
celebre artista passò così
nel ritiro il resto de' suoi
giorni, occupato di letteratura
e di musica e morì li
dì 15 settembre 1782, in
età di 80 anni. <i>Martinelli</i>,
nelle sue lettere familiari e
critiche così si esprime intorno
al Farinelli: “Questo
cantante aveva più di sette
o otto tuoni egualmente
sonori, e chiari del tutto e
piacevoli, che le voci ordinarie,
possedendo d'altronde
tutta la scienza musicale in
un grado eminente, e tale
quale poteva sperarsi dal più
degno scolare del dotto Porpora.”
</p>

<p>
<span class="smcap">Farinelli</span>, uno de' più recenti
e bravi compositori per
teatro, stabilito attualmente
in Venezia. Nel Magazzino
di musica di <i>Giovanni Ricordi</i>
in Milano trovansi di costui
impresse le seguenti opere:
I <i>Riti d'Efeso</i>, dramma serio.
<i>La Locandiera</i>; l'<i>Amor
sincero</i>; <i>l'Indolente</i>; <i>la finta
Sposa</i>; <i>l'arrivo inaspettato</i>;
<i>Bandiera d'ogni vento</i>; <i>il
Colpevole salvato dalla colpa</i>,
opere buffe, ed alcune farse
come: <i>il finto sordo</i>, <i>la Pamela
maritata</i>; <i>Teresa e Claudio</i>;
<i>l'amico dell'uomo</i>; <i>sei
cento mille franchi</i>; <i>un effetto
naturale</i>; <i>l'Annetta</i>;
<i>Odoardo e Carlotta</i>.
</p>

<p>
<span class="smcap">Fayolle</span> (Franc. Gius. M.),
nato in Parigi nel 1774, fece
i suoi studj nel collegio
di Juilly. Per il corso di tre
anni consacrossi interamente
allo studio della mattematica
sublime sotto Prony, Lagrange
e Monge, e divenne
capo di brigata alla scuola
Politecnica dall'epoca di sua
formazione. Sin dal 1799,
aveva egli formata l'idea della
compilazione del <i>Dizionario
Storico di musica</i>, e raccolti
numerosi materiali; sulla
fine del 1809, ne parlò a
M. Choron che avevane fatto
lo stesso progetto, e convennero
tra loro di far insieme
quest'opera, ma una
gravissima malattia sopraggiunta
a M. Choron ne lasciò
tutto il peso a M. Fayolle.
Noi non staremo quì
<span class="pagenum"><a name="Page_134" id="Page_134"></a>[134]</span>
a ripetere ciò che abbastanza
abbiam detto di questo
<i>Dizionario</i> nel Discorso preliminare
alla pag. LV. Egli dice
di se stesso, che un gusto
predominante lo ha tirato
sempre alla musica, che
studiò l'armonia sotto M.
Perne, uno de' più bravi
maestri: che possiede una
preziosa biblioteca musicale,
sì per la teoria, come
per la pratica: che ha raccolto
un gran numero di ritratti
di musici, e ch'egli
stesso molti ne ha fatti incidere
su i disegni originali:
che possiede inoltre degli eccellenti
instromenti, fra' quali
un piano-forte verticale,
il primo costruito da M. Pfeiffer:
ed una viola di Andrea
Amati, che il celebre Pleyel
ebbe la bontà di cedergli.
Dal 1805 sino al 1809, egli
ha pubblicato una collezione
intitolata: <i>Les quatre Saisons
du Parnasse</i>, che forma
il numero di 16 vol. in 12º,
e dove ha inseriti molti articoli
sulla musica, e delle
notizie intorno a più musici.
Nel 1810, diè al pubblico:
<i>Notices sur Corelli,
Tartini, Graviniés, Pugnani
et Viotti</i>, coi loro ritratti,
che forma il primo volume
della <i>storia del violino</i>, ch'egli
promette di continuare.
</p>

<p><a id="fe"></a>
<span class="smcap bigword">Federici</span> (Vincenzo), membro
del R. conservatorio di
Milano, e celebre in Italia
per molte opere serie da lui
poste in musica, che han meritato
il più gran successo.
Il suo stile ha molta grazia,
ed espressione, ricco di nuove
e brillanti modulazioni,
e tutti i teatri d'Italia e d'oltramonti
risuonano delle
sue bellezze musicali. Nel
1802, scrisse per il teatro di
Palermo la <i>Zaira</i>, Oratorio,
la di cui eccellente musica è
stata molto applaudita e replicata
sempre con piacere
in più parti dell'Italia. Nel
1790, egli scrisse l'<i>Olimpiade</i>,
e nel 1803, <i>Castore e
Polluce</i> in Milano, dramma
ch'era stato posto prima in
musica da' bravi maestri Sarti
in Pietroburgo, e Bianchi
in Firenze; Federici sorpassò
ambidue. Egli ha scritto
in oltre l'<i>Idomeneo</i>, e <i>Oreste
<span class="pagenum"><a name="Page_135" id="Page_135"></a>[135]</span>
in Tauride</i>, che trovansi
impressi nel Magazzino del
Sig. Ricordi in Milano.
</p>

<p>
<span class="smcap">Fedi</span> (Giuseppe), celebre
maestro della scuola romana
per il canto, fioriva sul finire
del secolo 17º. Egli era
unito in istretta amicizia coll'illustre
Amadori, comunicavansi
a vicenda i loro sentimenti
per la riforma dell'arte,
ed esponevano le loro
osservazioni al comune giudizio;
da tale pratica ritraeva
ciascuno degli abbondanti
lumi per emendare i suoi proprj
difetti, migliorare il piano
di educazion musicale, e
promuovere gli avanzamenti
della musica. (<i>V. t. 1, p. 27</i>).
</p>

<p>
<span class="smcap">Fell</span> (Giov.), dottore e
professor di teologia, è morto
vescovo di Oxford nell'anno
1686. Egli è autore
di molte dotte opere, noi
non parleremo che di quelle
relative alla musica. All'edizione
ch'egli diè nel 1672
delle opere di Arato, aggiunse
<i>Hymnum ad Musam
et in Apollinem et in Nemesim</i>
con le antiche note di
musica, e vi unì ancora <i>Diatribe
de musicâ antiquâ græcâ</i>,
con un esempio della musica
antica sopra un frammento
di Pindaro, ch'egli aveva
scoperto nella biblioteca
del S. Salvatore di Messina.
Kircher l'ha inserita nella
sua <i>Musurgia</i>, ma questa greca
musica tradotta alla moderna
nota non è che una
vana lusinga, ed una erudita
impostura (<i>V. Fabric.
Bibl. Gr. t. 2</i>).
</p>

<p>
<span class="smcap">Feo</span> (Francesco), napoletano
compositore celebre
a' suoi tempi per il teatro e
per la chiesa, viveva in Napoli
circa al 1740, e vi fondò
una scuola di canto, che
molto accrebbe la fama che
si era acquistata come compositore,
e dove formaronsi
degli allievi che furono ammirati
in Europa quai prodigi
di melodia. Restano di
lui più messe e salmi che il
mostrano profondo nella teoria
e pratica del contrappunto,
e molti drammi come
l'<i>Arianna</i> nel 1728, ed <i>Arsace</i>
nel 1741. Il cel. Gluck
se ne valse per il principio
della sinfonia nella sua <i>Ifigenia</i>.
</p>

<p>
<span class="smcap">Ferecrate</span>, cel. poeta-musico,
<span class="pagenum"><a name="Page_136" id="Page_136"></a>[136]</span>
autore di molte commedie,
fiorì cinque secoli innanzi l'era
cristiana. Nicomaco (<i>Harmon
l. 2</i>), e Plutarco (<i>Dial.
de music.</i>) fanno menzione
della di lui commedia il <i>Chirone</i>,
nella quale l'A. mostrando
il suo zelo per la
musica de' più antichi greci
scagliossi contro i musici e
suonatori del suo tempo, per
aver essi accresciuti di troppe
corde gli stromenti armonici.
Introdusse perciò in iscena
personificata la musica,
legata con molte corde;
e malacconcia dalle percosse,
che richiesta dal coro, chi
mai posta l'avesse in quel
deplorabile stato, risponde
che gli autori de' suoi mali
erano Melanippide, Cinesia,
Frinide e Timoteo, dei quali
si sa aver eglino accresciuto
il numero delle corde e
de' suoni negl'instromenti a'
suoi tempi. Io credo che Ferecrate
avesse voluto piuttosto
far la satira del carattere
di alcuni, di cui abbonda
ogni secolo, e che descrive
Orazio, <i>difficilis, querulus,
laudator temporis acti
se puero, censor castigatorque
minorum</i>. Dispettosi e
di cattivo umore contro i viventi
che promuovono i progressi
dell'arti, divengono
i panegiristi del rancidume
dei trasandati secoli.
</p>

<p>
<span class="smcap">Ferlendis</span> (Giuseppe), figlio
di un violinista, nato
in Bergamo nel 1755, mostrò
dalla giovinezza, un
genio straordinario per l'oboè.
In età di 20 anni, chiamato
alla corte di Salisburgo
come primo oboè, ed invitato
dallo stesso sovrano
ad osservare un gabinetto d'instromenti
da fiato, ebbe occasione
d'incontrarvi uno
stromento di bosso di un'estrema
grandezza, della forma
d'una trombetta, e che
imitava al più presso la voce
umana, benchè d'una
maniera un pò oscura; egli
consisteva in molti pezzi che
attaccavansi l'un l'altro. Ferlendis
il perfezionò molto,
e rendendolo più facile a sonarsi,
ne formò il suono assai
più piacevole; diegli il
nome di <i>Corno-Inglese</i>, perchè
così veniva chiamato lo
stromento che glie ne diede
la prima idea. Egli dimorò
<span class="pagenum"><a name="Page_137" id="Page_137"></a>[137]</span>
due anni a Salisburgo, quindi
passò in Venezia, al servigio
della Repubblica. Nel
1793 fu chiamato in Londra,
ma trovasi ora in Lisbona,
applaudito da tutti i professori
della buona musica, mentrecchè
i suoi Quartetti, trio,
duo, e concerti sono in gran
pregio presso tutti coloro,
che hanno del gusto per gl'instromenti
da fiato, di cui
i professori sono molto rari
in ogni paese. Egli ha formati
de' buoni allievi, tra'
quali sommamente si distinguono
due suoi figli, <i>Angelo</i>
nato in Brescia nel 1781
ed ora a Pietroburgo, ove
è pregiatissimo per l'oboè
ed il corno-inglese, e pel suo
brillante genio nella composizione.
<i>Alessandro</i> è il minore
nato in Venezia nel 1783
che si è fatto ammirare in
Lisbona, in Madrid e nell'Italia.
Dal 1805, egli dimora
in Parigi, ove si ha meritati
i più grandi elogj del
pubblico per la sua bella esecuzione
in quelli due stromenti
sul teatro, e ne' concerti:
ha composto inoltre
uno <i>Studio per l'oboè</i>, ed
altre produzioni date da costui
alla luce dinotano il più
distinto merito.
</p>

<p>
<span class="smcap">Ferlendis</span> (la Signora),
Romana, figlia del cavaliere
Giuseppe Barberi, architetto
che farà sempre l'onore
della sua arte, e morto di
recente, moglie di Alessandro
Ferlendis di cui poco fa
si è parlato. Dalle circostanze
de' tempi gettata, per così
dire, nella carriera teatrale,
e costretta a profittar dei talenti,
che una ben accurata
educazione avevale dati per
suo piacere, cominciò essa
in Lisbona, ove pel suo stile
di cantare melodioso e gratissimo,
e per la sua bella
voce di contralto formò le
delizie del pubblico. Il maestro
Moscheri e Crescintini
scorgendo che trar si poteva
ottimo partito dalle sue
disposizioni le diedero delle
lezioni, e vollero ben perfezionarla.
Nel 1803, essa
cantò sul teatro di Madrid, e
i più gran signori del regno
fecero sommi elogj al suo
talento. Milano ebbe il piacere
di possederla nel 1804,
nè è possibile lo spiegar
<span class="pagenum"><a name="Page_138" id="Page_138"></a>[138]</span>
l'entusiasmo ch'ella eccitò nell'opera
del <i>Biettolino</i>, comechè
la musica ne fosse assai
mediocre. Nel 1805, cantò
in Parigi, e diè principio
dalla <i>Capricciosa pentita</i> del
celebre Fioravanti, riportando
gli applausi della capitale:
lo stesso buon successo ha
avuto in Olanda, e da per
tutto ella fa distinguersi per
la scienza profonda e per il
metodo giudizioso del suo
canto.
</p>

<p>
<span class="smcap">Ferradini</span> (Antonio), di
Napoli, faticava con ugual
successo per la chiesa e per
il teatro. Egli visse in Praga
pel corso di 30 anni, e
vi compose uno <i>Stabat mater</i>,
che fu eseguito per la
prima volta nel 1780, e l'anno
d'appresso nella chiesa
di S. Croce di quella città.
Quest'opera vien generalmente
riguardata come un capo
d'opera inimitabile. Egli
non ebbe la sorte di sentirne
l'esecuzione, essendo morto
nel 1779, all'ospedale italiano
nell'estrema miseria,
forse perchè in quel paese,
come nella più parte del mondo,
<i>virtus laudatur et alget</i>.
</p>

<p>
<span class="smcap">Ferrari</span> (Domenico) viveva
in Cremona nel 1740.
Dopo di avere studiato il
violino sotto il gran Tartini,
seppe formarsi uno stile
suo proprio, e si distinse per
l'impiego de' suoni armonici
e dei passaggi all'ottava.
Nel 1758, entrò nella cappella
del duca di Wurtemberg,
a Stuttgart. In Parigi
sorprese la sua maniera, che
fu riguardata come inimitabile,
egli vi fu assassinato l'anno
1780, nel suo tragitto
in Inghilterra. In Londra e
in Parigi sono state impresse
di lui sei opere di sonate pel
violino di moltissimo pregio.
Martinelli (<i>Lettere famil.</i>)
rapporta, che Ferrari volendo
un dì farsi sentire da Geminiani,
di cui cercava il sentimento,
costui, dopo di averlo
inteso, contentossi di
dirgli: <i>Voi siete un grande
instromentista, ma la vostra
musica non isveglia in me verun
sentimento</i>.
</p>

<p>
<span class="smcap">Ferri</span> (Baldassare) da Perugia,
di cui Rousseau parla
con tanta lode all'articolo
<i>voix</i> e rapporta il singolar
talento di salire e discendere
<span class="pagenum"><a name="Page_139" id="Page_139"></a>[139]</span>
due ottave per tutti i
gradi cromatici, con un continuo
trillo, e senza prender
fiato, conservando una giustezza
così perfetta, che non
essendo da prima accompagnato
dall'orchestra, a qualunque
nota che gl'instromenti
lo raggiungessero, trovavansi
seco di accordo. Egli
studiò in Napoli e a Roma,
e morì assai giovine. “Non
inferiore al suo merito era
il favore del pubblico per
esso lui. Alle volte nembi di
rose piovevano sulla sua carrozza,
quand'egli sortiva dopo
aver recitato. A Firenze
dov'era stato chiamato, uscì
lungi per ben tre miglia della
città numeroso stuolo di
dame e di cavalieri a riceverlo,
come potrebbe farsi
nell'ingresso d'un Principe.
Recitando in Londra
una volta il personaggio di
Zeffiro, gli fu presentato al
sortire da una maschera incognita
uno smeraldo di gran
valore. Si conservano tuttora
varie raccolte di poesie,
produzioni dell'entusiasmo,
che ovunque eccitava quel
sorprendente cantore.” (<i>V.
Arteaga tom. 2, p. 38</i>).
</p>

<p>
<span class="smcap">Ferro</span> (Cavaliere di), della
città di Trapani in Sicilia,
nobile e letterato si occupa
di buoni studj, e fa
parte al pubblico de' suoi
lumi. Egli diè alla luce: <i>Dissertazioni
delle Belle-Arti</i>,
Palermo 1808, 2 vol. in 4º
picc., alla fine del 3º discorso
parla con molta sensatezza
della <i>Musica, sugli effetti
della medesima, della musica
di teatro, di chiesa, e
degli abusi introdotti per l'ignoranza
de' maestri</i>, ec.
</p>

<p>
<span class="smcap">Festa</span> (la Signora) di Napoli,
studiò gli elementi del
canto sotto Aprile, e quindi
ne apprese la buona scuola
dal celebre Pacchiarotti.
Essa ha cantato su i primi
teatri d'Italia, e nel 1809,
in qualità di prima donna
sul teatro dell'Opera buffa
in Parigi, ed ha ovunque ottenuto
molto successo. M.
Barni le ha dedicato un suo
duetto.
</p>

<p>
<span class="smcap">Fetis</span> (Franc. Gius.), nato
a Mons nel 1784, ebbe
per primo maestro suo padre,
ch'era quivi organista.
Nel 1801 entrò nel conservatorio
<span class="pagenum"><a name="Page_140" id="Page_140"></a>[140]</span>
di musica in Parigi,
nella classe d'armonia di M.
Rey. Egli ha fatto delle immense
ricerche sulla storia
e la bibliografia della musica,
e promette di dare al
pubblico un compiuto trattato
<i>Sur les effets de l'orchestre</i>,
che può esser utile ai
giovani compositori.
</p>

<p>
<span class="smcap">Fèvre</span> (il P. Franc. Ant.),
Gesuita francese, pubblicò
nel 1704, a Rouen un poema
intitolato: <i>Musica</i>, <i>Carmen</i>
in 12º, di cui elegante
ne è lo stile, e piacevole la
versificazione; ma non vi si
rileva che picciolissimo numero
di precetti generali,
ed infinite finzioni mitologiche
(<i>V. Giorn. Lett. 1780</i>).
Egli morì in Parigi nel 1737.
</p>

<p>
<span class="smcap">Fèvre</span> (Tannegui le), letterato
assai celebre sulla fine
del secolo 17º e padre della
celebre Mad. Dacier, raccolse
con altrettanta cura che
fatica un infinito numero di
passaggi degli antichi concernenti
le loro <i>Tibie</i> sul disegno
di illustrare quest'articolo
di erudizione, ma sentendo
ben presto di avere
progettata un'impresa superiore
alle forze della sua estesa
letteratura, finì con iscriver
dei versi contro alle
tibie, e gettò al fuoco il suo
travaglio (<i>V. Mem. de l'Acad.
de Berlin, t. 30</i>).
</p>

<p>
<span class="smcap">Feyoo</span> (D. Bened. Geronimo),
Spagnuolo, generale
dell'ordine di San Benedetto,
morto nel 1765; mercè
de' suoi scritti critici egli ha
contribuito a rischiarare i suoi
compatriotti su i loro difetti.
Abbiamo di lui il <i>Teatro critico</i>
in 14 vol. in 4º, dove
molto si ragiona della <i>Musica</i>
in generale, e di quella
della chiesa: alcuni capitoli
leggonsi con piacere, ma alcune
riflessioni dell'A., ch'erano
sembrate nuove e piccanti
in Spagna si sono trovate
vecchie e comuni in Italia
e ne' paesi culti. Eximeno
lo cita nella sua opera.
In un paese di superstizione,
come è la Spagna, se
gli fece un delitto di aver
lodati Bacone, Newton e Cartesio,
ma i veri dotti suoi nazionali
ne presero la difesa.
Gerbert dice di aver egli
scritta un'opera a parte, intitolata:
<i>Musica delle chiese</i>
<span class="pagenum"><a name="Page_141" id="Page_141"></a>[141]</span>
(<i>V. Histor. Ab. Gerb.</i>).
</p>

<p>
<span class="smcap">Feytou</span> (l'Abbate), nel
1788 annunziò egli un corso
di musica ed espone un nuovo
sistema di teoria, il quale
è a suo credere quello della
natura, e lo stesso che
Pittagora aveva o inventato
o raccolto ne' suoi viaggi in
Asia e trasmesso a' Greci sotto
emblemi e simboliche espressioni,
che ne concentrarono
la teoria esclusivamente
nella sua scuola. M.
Feytou pretende di avere
sviluppato il sistema musicale
de' Greci, e di averne applicate
le conseguenze, così
da presso quanto gli era possibile,
al nostro moderno
sistema. I compilatori della
nuova <i>Enciclopedia metodica</i>
nella parte della musica
lo avevano associato a'
loro travagli, ed egli somministrò
loro molti articoli,
che ivi riscontrar si possono,
finchè alcuni motivi d'interesse
obbligarono l'abb.
Feytou a ritirarsi nella sua
provincia. Tra gli altri difetti
del di lui sistema vi ha
quello di sostituire alla scala
moderna, quella che risulta
dalle divisioni del monocordo
cominciando dalla
sua ottava. <i>Questa scala</i>,
dice con molto fondamento
M. Raymond, <i>che sarebbe
dunque la prima base
materiale di tutto il sistema
musicale, e che dovrebbe essere
allora il canto più familiare
e più semplice, questa
scala è dedotta da una
serie di armonici, che in niun
patto sono percettibili all'orecchio
nella risonanza pura
e semplice del suono fondamentale,
e che non può discovrirsi
se non per via d'artifizj
stranieri alle cause ordinarie
delle nostre sensazioni.
Il che è lo stesso che cercar
troppo da lontano e con
troppo sforzo, gli elementi
primitivi d'un'Arte, di cui
la natura ha posto il linguaggio
nella bocca d'ogni esser
sensibile. Io credo che l'eccesso
della scienza non è adatto
che ad oscurare la teoria
delle arti; il sentimento
mi parrebbe miglior guida, e
con più sicurezza mi fiderei
delle sue decisioni</i>. (<i>Lettre
a M. Villoteau</i>).
<span class="pagenum"><a name="Page_142" id="Page_142"></a>[142]</span>
</p>

<p><a id="fi"></a>
<span class="smcap bigword">Fillio</span> di Delo, scrisse al
riferir d'Ateneo (<i>Lib. XIV</i>)
un libro intitolato <i>De' sonatori
di tibie</i>, ed alcuni trattati
sulla musica, nel secondo
de' quali sostiene che lo
strumento <i>Magade</i> sia diverso
dal <i>Plectide</i>: ma niuno
di questi è giunto sino a noi.
</p>

<p>
<span class="smcap">Filodemo</span>, scrittore greco,
viveva in Roma a' tempi di
Cicerone, che ci ha dipinto
il suo carattere nella sua arringa
contro Pisone: egli vi
dà a divedere la sua gran
stima e il rispetto pei rari
talenti e le amabili qualità
di Filodemo, cui dinota sotto
il titolo di filosofo della
setta di Epicuro, di poeta
grazioso e pregevole, e d'uomo
fornito di urbanità e
pulitezza. Tra i greci manoscritti
trovati nell'Ercolano,
se ne sono distinti quattro
che contengono le produzioni
di questo Poeta-filosofo.
Tratta il primo della
filosofia d'Epicuro; il 2º è
un'opera di morale; il 3º un
libro di rettorica, e 'l 4º è
un <i>Poema</i>, ovvero una <i>Satira
sul torto che la musica
ha fatto a' costumi</i>. Mr. de
Lalande ne' suoi viaggi lo
chiama falsamente un poema
sulla musica. Burney lo smentisce,
e crede di non esser una
satira contro quest'arte; eglino
non l'avevan letto nè
l'uno, nè l'altro. Quest'opera
è stata finalmente pubblicata
in Napoli nel 1793,
sotto questo titolo: <i>Herculanensium
voluminum, quæ
supersunt, tomus primus</i>, in
fol., e questo per disavventura
è il solo volume che
sia comparso sinora delle opere
scoperte nelle rovine d'Ercolano.
Nel <i>Poema</i> di Filodemo
si trova una confutazione
del sistema di Aristosseno.
</p>

<p>
<span class="smcap">Filolao</span>, condiscepolo di
Platone nella scuola di Archita,
benchè di lui più anziano
e maggiore di età, lasciata
appena la sua classe,
pubblicò <i>un'opera di musica</i>
(la seconda vedutasi presso
i Greci), che lo rese celebre
nella sua nazione. Egli fu
il primo calcolatore de' semituoni
maggiori e minori,
non essendosi fin allora i musici
serviti d'altri che d'una
<span class="pagenum"><a name="Page_143" id="Page_143"></a>[143]</span>
specie o d'una sola misura
proporzionale per farli. Filolao
vedendo il plauso, con
cui era stata ricevuta la serie
armonica del suo maestro,
si risolse a sistemarla. Ma
succedette a Filolao quello,
che frequentemente accade a
certi autori, i quali secondano
le novità, e sono applauditi
nel momento, in
cui pubblicano le loro opere,
e poi sono posti in dimenticanza.
Il dotto Requeno
provò nello stromento la
serie di Filolao, e l'ha ridotta
ad espressione numerica
secondo le notizie lasciateci
da Boezio, come può
vedersi <i>nel tomo 1 de' Saggi</i>
p. 190, e nel 2 alla p. 226
e segu. Questo musico-filosofo
fiorì quattro secoli prima
dell'era cristiana.
</p>

<p>
<span class="smcap">Filone ebreo</span>, nato in Alessandria
verso l'anno 30
innanzi l'era volgare, di nobile
e ricchissima famiglia,
diessi di buon'ora allo studio
di tutte le scienze quivi
moltissimo coltivate, e come
dice egli stesso (<i>L. de
Congres. quær. erudit. grat.</i>)
anche della musica. In più
luoghi in fatti de' suoi libri
egli ne tratta, ma alla maniera
de' Platonici Alessandrini,
di cui ne seguiva la
scuola, cioè per via d'emblemi,
di allegorie e di numeri.
Io ho estratti dalle
sue opere della superba edizione
inglese di Mangey
tutti i passaggi sulla musica,
de' quali potrebbe formarsi
un curioso trattato sullo stato
di questa scienza e di quest'arte
di quei tempi in Alessandria.
</p>

<p>
<span class="smcap">Filosseno</span>, nella presa della
sua patria da' Lacedemoni
cadde in ischiavitù, ma
il suo merito come poeta e
musico, e 'l suo naturale allegro
e pieno di facezie, secondo
Pausania (<i>Lib. 6.</i>),
gli seppe guadagnar destramente
l'animo di alcune persone
principali, che gli procurarono
la libertà e lo fecero
passare a Siracusa, ove
pel suo spirito e per l'abilità
mostrata ne' suoi canti
giunse all'onore di esser confidente
del re e suo commensale.
Un dì, essendo a tavola
col re e con altri signori
del primo rango, osservò,
<span class="pagenum"><a name="Page_144" id="Page_144"></a>[144]</span>
che al monarca erasi presentata
una grossa trotta, e ch'egli,
come gli altri convitati,
erano serviti di una più
piccola. Filosseno chinando
il capo verso il piatto,
incominciò a parlare fra' denti
alla testa del piccolo pesce,
e lo avvicinava di tratto
in tratto all'orecchio come
per sentirne la risposta.
A tali stravaganti atteggiamenti
il re gliene richiese la
ragione; Sire, rispose egli,
siccome sto lavorando un canto
sopra le Nereidi, chiedeva
a questo piccol pesce qualche
nuova di queste signore: — <i>Vi
ha dato egli qualche
notizia?</i> — Questa mia
trotta mi ha detto, ch'è troppo
giovane, e consulti perciò
quella del re, che essendo
stata più anni in mare
saprà darmi di lor maggior
contezza. Risero tutti e 'l re
gliela cedette in premio di
aver divertito così la brigata.
Ma Dionisio il giovane che
piccavasi di poesia, lo fe' rinchiudere
in una spelonca,
per non aver Filosseno voluto
approvare una di lui
tragedia: a dispetto della sua
disgrazia non tralasciò egli
di esercitarsi nella Poesia e
nella Musica. Compose allora
una commedia <i>il Ciclope
amante di Galatea</i> e la
mise in note, nella quale intese
così di schernire il tiranno
(<i>Ælian. Val. L. 12.</i>).
Antifane lo chiama peritissimo
nella musica (<i>ap. Athen.
l. 14</i>); ma Plutarco lo biasima
come ardito in quest'arte
e bramoso di novità (<i>De
Music. Dial.</i>). Non bisogna
confondere questo Filosseno
con altro dello stesso
nome più antico musico e scolare
di Melanippe, come ha
fatto il P. Martini (<i>Stor.
t. 3. p. 397</i>). M. Fayolle,
come della più parte de' Greci
Musici, così di costui, seguendo
il suo uso, non fa menzione.
</p>

<p>
<span class="smcap">Finaroli</span> (Fedele), nato
in Napoli verso il 1734,
studiò in uno di que' conservatorj
la musica sotto Durante,
e fu quindi sino alla morte
il primo maestro di quello
<i>della Pietà</i>, dove per il
suo zelo e la semplicità del
suo metodo formò un'infinità
di eccellenti discepoli;
<span class="pagenum"><a name="Page_145" id="Page_145"></a>[145]</span>
tra' quali a fargli onore basterebbe
il solo Zingarelli.
Pubblicò in Napoli un'opera
col titolo: <i>Regole per li
principianti da cembalo</i>, che
contiene le regole principali
di accompagnamento, a
cui fa egli seguire un'eccellente
raccolta di <i>partimenti</i>, o
lezioni numerate di basso, assai
ben fatte che vanno, per gradi,
e par che sia la miglior
cosa che v'abbia per imparare
l'accompagnamento. Mr.
Choron ha adottata e ritoccata
in Francia questa operetta,
con farvi alcune addizioni
nei principj, ch'erano un
pò secchi, e con iscegliere
i partimenti di più importanza,
ne ha formati il suo
libro <i>Principes d'harmonie
et d'accompagnement à l'usage
des jeunes élèves</i>. Finaroli
morì in Napoli verso l'anno
1812.
</p>

<p>
<span class="smcap">Finck</span> (Ermanno), compositore,
e musico erudito del
16º secolo, pubblicò nel 1556
<i>Practica Musica</i> etc. a Wurtemburg
in 4º; quest'opera
è divenuta così rara, che
oggidì è quasi impossibile il
riscontrarne un solo esemplare,
comechè sia molto
interessante a cagione che l'A.
vi faceva ben conoscere
i maestri celebri di quella famosa
epoca nella storia del risorgimento
della musica. Walther,
che per buona fortuna
ne possedeva una copia,
l'ha avuta in gran pregio,
e nel suo <i>Lexicon</i> ne ha trascritto,
per darne un saggio,
il primo capitolo, che contiene
delle erudite e giudiziose
ricerche su i primi inventori
dell'Arte; M. Fayolle
lo riporta intero con la
versione francese.
</p>

<p>
<span class="smcap">Fiocchi</span> (Vincenzo), nato
in Roma nel 1767, studiò
in Napoli nel conservatorio
<i>della Pietà</i> sotto Finaroli;
egli ha composto in
Italia sedeci opere, delle quali
alcune ottennero del successo.
Fu organista in San
Pietro di Roma, e lasciato
avendo questa città nelle prime
torbidezze della guerra,
venne in Firenze ove fu ben
accolto dal gran duca di Toscana.
Verso l'anno 1802,
passò in Parigi, vi mise in
musica <i>le Valet des deux
Maîtres</i>, che non ebbe felice
<span class="pagenum"><a name="Page_146" id="Page_146"></a>[146]</span>
riuscita, e gli è stato d'uopo,
per vivere, dar lezioni
e comporre <i>de' Pezzi italiani</i>,
di cui ne ha egli pubblicata
una Collezione presso
Pleyel nel 1808, che è
stata ben ricevuta dagl'intendenti
ed amatori di musica.
Nel 1810, compose il <i>Sofocle</i>
per la distribuzione del
premio decennale dell'Istituto,
e fu considerato tra'
migliori de' concorrenti. Egli
ha pubblicato insieme con
M. Choron <i>Les principes d'accompagnement</i>,
Paris 1804.
</p>

<p>
<span class="smcap">Fioravanti</span>, rinomatissimo
compositore in Napoli per
uno stile amabile ed assai vivace,
ha scritto e scrive tuttora
per tutti i teatri d'Italia,
e di Francia con molto
successo. Nel 1797 diè al R.
teatro di Torino <i>Il furbo
contro il Furbo</i> ed <i>Il Fabro
Parigino</i>. Nel 1807, essendo
in Parigi fecevi rappresentare
<i>I virtuosi ambulanti</i>
che incontrò quivi moltissimo.
Abbiamo in oltre di lui
<i>Amore aguzza l'ingegno</i>, farsa
assai graziosa; <i>Le cantatrici
villane</i>; <i>La Capricciosa
pentita</i>; <i>Liretta e Giannino</i>;
<i>I Pontigli per equivoco</i>; <i>L'orgoglio
avvilito</i>; <i>Le avventure
di Bertoldino</i>; <i>La Cantatrice
bizzarra</i>; <i>La Schiava
fortunata</i>; <i>Il giudizio di Paride</i>;
<i>Il bello piace a tutti</i>.
Tutte queste opere buffe trovansi
vendibili nel magazino
di musica del Sig. Ricordi
in Milano. Vi ha oltrecciò
di Fioravanti gran numero
di bellissime Canzoncine con
accompagnamento di piano-forte,
ed impresse in Londra,
in Napoli ed altrove.
</p>

<p>
<span class="smcap">Fiorillo</span> (Federico),
attualmente in Londra, buon
sonatore di violino, ha pubblicato
sedeci opere, di quartetti,
quintetti, trio e duetti
per questo instrumento,
e sonate per piano-forte e
violino: la sua musica strumentale
è assai bella, e le
due sue opere di trio debbono
essere ricercate da tutti
gli amatori. A giudizio
de' migliori professori son esse
le prime dopo quelle di
Boccherini, e i suoi studj
per violino sono i migliori
che si conoscano. <i>Ignazio
Fiorillo</i>, forse della stessa
famiglia, morto nel 1787,
<span class="pagenum"><a name="Page_147" id="Page_147"></a>[147]</span>
era Napoletano e maestro di
cappella a Brunswick, e quindi
a Cassel sino nel 1780.
In Berlino egli fece imprimere,
sei duetti ed altrettanti
quartetti per violino.
Nel 1785 fu eseguito un suo
<i>Requiem</i> per i funerali del
Langravio, che ebbe gran
successo.
</p>

<p>
<span class="smcap">Fioroni</span> (Giov. Andrea).
Milanese, allievo del cel. Leo,
e maestro della cattedrale di
Milano e di quella di Como
verso il 1750. Quest'eccellente
armonista si è fatto ammirare
per alcune composizioni
a 8 voci, in cui la scienza
niente nuoce all'effetto.
Tra' suoi allievi si contano
Quaglia, Zucchinetti, l'ab.
Piantanida e Bonesi tuttora
viventi, e virtuosi di gran
merito.
</p>

<p>
<span class="smcap">Fischer</span>, molti di questa
famiglia sono riusciti in Allemagna
valentuomini nella
musica, noi ne sceglieremo
soltanto <i>Crist. Federico Fischer</i>
di Lubecca, ove dopo
aver terminate le lettere umane,
studiò la composizione
sotto il famoso Schieferdecker.
Nell'università di
Rostock fece quindi un corso
compito di leggi, e vi compose
una solenne musica;
nell'Università di Halle continuò
i suoi studj, ed entrò
come cantante a Ploen nel
1729. Quivi egli scrisse un
libro di musica semplice, con
una prefazione e con idee
diverse dell'ordinario sulla
composizione. <i>Giov. Pietro
Fischer</i> era nel 1762, compositore
della cattedrale di
Utrecht, e pubblicò ivi in
olandese idioma alcune opere,
<i>Sul basso continuo</i>, e
<i>Sul trasporto</i>. In Amsterdam
un concerto per cembalo.
<i>Zaccaria Fischer</i>, costruttore
di violini alla corte del
Vescovo di Wurzbourg, nel
1786 fece annunziare che nella
costruzione de' suoi stromenti
egli impiegava una nuova
invenzione, per cui mezzo
essi uguagliavano in bontà
i celebri violini di Stradivario
e di Steiner. I suoi
sono oggidì in gran pregio.
</p>

<p><a id="fl"></a>
<span class="smcap bigword">Flaccomio</span> (Giov. Pietro),
di nobil famiglia nato in Milazzo
nella Sicilia fece i suoi
<span class="pagenum"><a name="Page_148" id="Page_148"></a>[148]</span>
studj con successo e fecesi
prete, riuscì particolarmente
nella musica, e giunse ad
esser maestro della Real cappella
di Filippo III, in Madrid.
Passò quindi in Torino;
e per la scienza nella
musica e le ottime sue qualità
divenne Maestro ed Elemosiniere
del duca di Savoja
che molto lo apprezzava: finì
colà di vivere nel 1617.
Le sue composizioni di musica
per Chiesa furono stampate
in Venezia nel 1611, in
4º (<i>Mongit. Bibl. Sic. t. 1</i>).
</p>

<p>
<span class="smcap">Fletscher</span> (Feder.), uno
dei primi virtuosi sul piano-forte
della scuola di Bach,
del quale istrumento diè lezioni
a tutte le principesse di
Brunswick, che fanno molto
onore a' suoi talenti. Egli
era ancora vivente nel 1790.
Vi sono di lui impresse: <i>Odi</i>,
2 vol. delle quali si è fatta
insino la terza edizione nel
1776; <i>Cantate per divertimenti</i>,
Brunswick 1768; <i>Raccolta
di minuetti e polacche
per il piano</i>, 1768, ec. Reichard
parla di costui con
grandi elogj nel 2º vol. delle
sue Lettere, p. 51.
</p>

<p>
<span class="smcap">Floquet</span> (Stef. Gius.), nato
in Provenza nel 1750,
sin da' più teneri anni balbettando
diceva: <i>Io voglio
esser maestro di musica</i>. In
età di sei anni cominciò a
studiarla, e nel 1769, si rese
a Parigi, dove scrisse l'<i>Union
de l'Amour et des Arts</i>,
dramma in musica, che ebbe
favorevolissimo incontro.
L'anno d'appresso, egli
compose <i>Azolan</i>, che non
ebbe la stessa fortuna, e dopo
alcune rappresentazioni
levossi dalle scene. Floquet,
lontano dal scoraggirsi, fè
delle serie riflessioni sopra
'l suo talento, e prese il partito
di andare ad iscriversi,
come allievo, nel primo dei
conservatorj d'Italia. Giunto
in Napoli, vi studiò sotto
la direzione di Sala: prese
quindi lezioni dal P. Martini;
e questi due celebri maestri
recaronsi a gloria di contare
Floquet tra' loro allievi.
Sotto a' loro occhi compose
egli, e fè eseguire un <i>Te Deum</i>
a due orchestre, cui i Napoletani
applaudirono con
trasporto. Di ritorno in Francia,
fermossi a Bologna,
<span class="pagenum"><a name="Page_149" id="Page_149"></a>[149]</span>
fu ammesso all'Accademia de'
Filarmonici: a ciascuno che
vi aspira, si accordano tre
sere per far le sue prove.
Floquet fecele in una sola,
e compose in due ore e mezza
un <i>canto fermo</i>, una fuga a
cinque, e 'l versetto <i>Crucifixus</i>.
Alcun tempo appresso
del suo ritorno in Parigi,
dopo aver riportati dei gran
successi per due suoi drammi
in musica, ebbe la pretensione
di mettere in note
l'<i>Alceste</i>: il capo d'opera
di Gluck avrebbe dovuto frastornarlo
da simile impresa.
Terminata la sua musica, se
ne fece la prova, e questa
fu per l'<i>Alceste di Floquet</i>
un decreto di proscrizione.
Il disgusto, che ne risentì,
fecelo cadere in un languore,
che lo recò a morte da
lì a pochi mesi li dì 10 maggio
del 1785.
</p>

<p><a id="fo"></a>
<span class="smcap bigword">Foggia</span> (Fran.), romano,
scolare di Paolo Agostini fiorì
sul finire del sec. 17º. Fu
per più anni al servigio della
corte di Baviera e dell'arciduca
Leopoldo quindi imperatore:
di ritorno in Roma
divenne maestro di cappella
di S. Giovanni di Laterano,
e di molte altre chiese;
Antimo Liberati lo chiama
il padre della musica e
della vera armonia ecclesiastica.
Egli dice che nella sue
composizioni vedesi brillare
insieme una maniera grande,
scientifica, corretta, semplice
e piacevole. Foggia sorpassò
gli ottanta anni. Kircher
lo loda nella sua <i>Musurgia</i>,
e 'l P. Martini nel
saggio di contrap., T. II,
p. 47, dà l'analisi di due ammirabili
mottetti, tratti dalla
sua 8.ª opera.
</p>

<p>
<span class="smcap">Fogliani</span> (Ludovico), professore
teorico di musica in
Ferrara poco dopo 1500, molto
contribuì a rischiarare questa
scienza; egli pubblicò in
Venezia nel 1529, <i>Musica
theorica, docte simil ac dilucide
pertractata, in quâ
quamplures de harmonicis intervallis
non prius tentatæ
continentur speculationes</i>, in
fol. Quest'opera è divisa in
tre parti: nella prima tratta
l'A. delle proporzioni musicali;
nella seconda delle
<span class="pagenum"><a name="Page_150" id="Page_150"></a>[150]</span>
consonanze; nella terza della
divisione del monocordo.
Rousseau prese da Fogliani
la formola della scala diatonica
di Tolomeo senza nè
pur nominarlo.
</p>

<p>
<span class="smcap">Forkel</span> (Giov. Nicola),
dottore in Filosofia, e direttore
di musica dell'università
di Gottinga, nacque
presso Coburgo nel 1749.
Pochi vi ha che abbian com'egli
delle conoscenze sì estese
e sì profonde in musica:
fu da prima organista dell'università,
e seppe trar profitto
da' tesori contenuti in
quella biblioteca, finchè egli
stesso ne ebbe raccolta una
assai numerosa e assai ben
scelta d'autori di musica sì
didattici, come pratici in ogni
genere. Perchè fosse del
tutto compiuta, formò ancora
una collezione di più
centinaja di ritratti de' musici
celebri, e degli autori
di musica. Sino dal 1790,
egli aveva date al pubblico
le seguenti opere in tedesco:
1. <i>Sulla teoria della musica,
in quanto essa è utile o
necessaria agli amatori della
medesima</i>, Gottinga, 1774,
in 4º; 2. <i>Biblioteca musico-critica</i>,
3 vol. in 8º, Gotha
1778; 3. <i>Sulla migliore organizzazione
de' concerti pubblici</i>,
Gottinga, 1779 in 4º;
4. <i>Definizione d'alcune idee
di musica</i>, ivi 1780, in 4º;
5. <i>Almanacco di musica per
l'anno 1782, e continuazione
del medesimo</i> per il 1783,
sino al 1789; 6. <i>Storia generale
della musica</i>, il di
cui primo volume uscì nel
1788, in 4º a Lipsia; contiene
la storia della musica
presso le antiche nazioni. Dessa
è la migliore e la più compita
di tutte quelle, che sono
state sinora scritte in tutta
l'Europa; il secondo volume
è stato pubblicato sul
principio dell'anno 1802; 7.
<i>Traduzione in tedesco della
storia del teatro italiano di
Stef. Arteaga</i>, 2 vol. in 8º,
Lipsia 1788; 8. <i>Molte critiche
nel Giorn. letterario di
Gottinga</i>; 9. finalmente, <i>Letteratura
generale della musica
ossia Istruzione per conoscere
i libri di musica, che
si sono scritti da' più rimoti
tempi sino a' nostri giorni,
nella Grecia, in Roma, in
<span class="pagenum"><a name="Page_151" id="Page_151"></a>[151]</span>
Italia, nella Spagna, in Portogallo,
in Olanda, in Inghilterra,
nella Francia e in
Alemagna, ridotta in un ordine
sistematico, ed accompagnata
di note e discussioni
critiche</i>: opera eccellente,
la migliore che sia comparsa
sino a questo dì sopra
questa materia. Alla qualità
di dotto conoscitore e di autore
profondo in musica,
Forkel riunisce in oltre quella
di eccellente virtuoso nel
piano-forte, sulla maniera di
Bach, e di compositore dotto
e di gusto. <i>Hiskia</i>, e <i>i
Pastori alla grotta di Bethleem</i>,
Oratorj, sono pregiatissimi.
<i>Il potere dell'armonia</i>,
è una sua cantata con
doppj cori, oltre a più musica
stromentale impressa a
Gottinga.
</p>

<p>
<span class="smcap">Forno</span> (il barone Agostino),
amatore di musica e sonatore
di violino, nato in
Palermo vi fece de' buoni studj,
e perfezionò le sue cognizioni
viaggiando per più
anni in Italia. Egli era membro
dell'Accademia del buon
gusto di quella capitale, ove
terminò in un'età avanzata
i suoi giorni a dì 19
novembre del 1801. In occasione
del <i>Miserere</i> composto
d'ordine di Clemente XIII
dal cel. Tartini, e cantato
nella cappella Sistina mercoledì
santo del 1768, il barone
Forno pubblicò per le
stampe di Roma l'<i>Elogio di
Tartini</i>, e lo presentò al Papa:
opuscolo assai mediocre.
Vi ha ancora di lui, <i>Parere
sopra la musica antica e moderna</i>,
che insieme col detto
Elogio è tra gli Opuscoli
suoi stampati in Napoli
in 2 vol. in 12º, 1792. Egli
contiene alcune buone riflessioni
su i progressi e perfezione
della musica strumentale
mercè le produzioni di
Boccherini, di Haydn, di
Vanhal, di Pleyel, di Viotti
e Jarnowitz, e su l'abuso
che da altri ne vien fatto
oggidì con volere piuttosto
sorprendere col difficile, anzichè
dilettare con buona e
nitida espressione.
</p>

<p>
<span class="smcap">Förster</span> tedesco, cel. compositore
del presente tempo
ha preso per modello della
sua musica instrumentale lo
stile e la maniera dell'immortale
<span class="pagenum"><a name="Page_152" id="Page_152"></a>[152]</span>
Haydn. Bramoso d'indovinarne
il segreto, si pose
saggiamente a mettere in
partitura le di lui dotte composizioni,
e ne trasse visibil
vantaggio rapporto alla maniera
di distribuire fra le parti
la melodia (<i>V. Carpani
lett. 6</i>). Förster ha pubblicati
in Vienna quartetti,
quintetti e sinfonie, che sono
in gran pregio presso gli
amatori di buon gusto.
</p>

<p><a id="fr"></a>
<span class="smcap bigword">Fraguier</span> (Claudio-Francesco),
membro dell'Accademia
delle belle lettere, fu
da prima Gesuita, ma ne lasciò
l'abito per coltivare con
più libertà le muse. L'ab.
Fraguier assai dotto nell'antica
e moderna letteratura e
nelle lingue greca, italiana,
spagnuola ed inglese trovò
nello studio e nella filosofia
un compenso ai gran malori,
che lo confinarono in casa
in un'età poco avanzata.
Riguardandolo quì qual scrittore
sulla musica, gli dobbiamo
alcune <i>Dissertazioni</i>
intorno a quella de' greci,
che si trovano nelle <i>Memorie</i>
dell'Accademia delle Inscrizioni.
Egli vi sostiene che
questa dotta nazione ebbe
la cognizione e la pratica della
musica a più parti, e credette
di provarlo con alcuni
passaggi degli antichi e specialmente
di Platone, il suo
più favorito filosofo. Burette
vi oppose un'infinità di
<i>Dissertazioni</i> per provare il
contrario, ma egli restò fermo
nel suo sentimento. Tra
le sue poesie latine, che respirano
l'urbanità romana, e
le grazie della pulitezza francese
vi ha un <i>Poema sulla
Musica</i> pubblicato nel 1729,
in 12º, intitolato <i>Schola Platonica</i>,
perchè scritto su i
principj di musica di Platone,
il quale benchè sia elegante
e terso, si risente tuttavia
dello spirito di sistema.
<i>Musica tota quid est, numeri
nisi cantibus apti?</i> vi dice l'A.
formando su i numeri i
suoi principj. Morì egli d'apoplesia
in Parigi nel 1728.
</p>

<p>
<span class="smcap">Framery</span> (Niccola-Stef.)
nacque a Rouen nel 1745, e
fu uno dei letterati di primo
ordine in Parigi, autore
di molti drammi per musica,
<span class="pagenum"><a name="Page_153" id="Page_153"></a>[153]</span>
e profondo in questa scienza
secondo i buoni principj
della scuola italiana. Egli fu
che trasse Sacchini in Francia,
e più che altri contribuì
a spargere tra la nazione
il gusto della buona musica
italiana. Il suo zelo per
gli avanzamenti di questa bell'arte
gli fè tradurre in francese
il <i>Musico pratico</i> d'Azopardi
pubblicato nel 1786
in 2 vol. in 8vo, proponevasi
egli inoltre di trattare
con M. Ginguené la parte
della musica nell'<i>Enciclopedia
Metodica</i>; ma non giunse
a pubblicarne che il primo
tomo nel 1791, oltre al
quale si è perduta infin la
speranza di averne la continuazione.
Il <i>Discorso preliminare</i>,
e molti dottissimi
<i>articoli</i> sono di M. Framery:
nella guerra de' Gluckisti e
dei partigiani di Sacchini,
egli dichiarossi per quest'ultimo,
e nelle <i>Memorie per
la storia di Gluck</i> (a Parigi,
1781), trovansi alcune
lettere di quest'autore, ed
una in versi a M. Larivée
contro la di lui proposizione
<i>che non v'era in musica
se non una sola verità, e che
il solo Gluck l'aveva trovata</i>.
Nel 1802, egli riportò il premio
all'Instituto sulla seguente
questione: <i>Analizzare i
rapporti ch'esistono tra la
musica, e la declamazione</i>
(<i>Memoir. de l'Instit. Naz.
t. 4 p. 69</i>). M. Framery
“illuminato da una conoscenza
profonda del suo argomento,
ha con molta giustezza
valutati i rapporti che
possono esistere tra queste
due parti ed i vicendevoli
sacrifizj che esse farsi debbono.”
(<i>M. Raymond, de la
mus. dans les Eglises, 1809</i>).
Alcun tempo prima egli aveva
pubblicato: <i>Avis aux
poëtes lyriques, ou de la nécessité
du rhythme dans les
odes destinés à la musique</i>.
Framery è morto li dì 26
novembre 1810, e lasciò manoscritte
molte opere attenenti
alla musica ed agli artisti.
</p>

<p>
<span class="smcap">Francone</span> di Colonia, era
celebre nella musica l'anno
1066, e viveva ancora
nel 1083. Egli è autore d'un
manoscritto, che si conserva
nella biblioteca Ambrosiana
<span class="pagenum"><a name="Page_154" id="Page_154"></a>[154]</span>
di Milano, intitolato
<i>Ars cantus mensurabilis</i>,
che l'Ab. Gerbert ha inserito
nella sua collezione (<i>Script.
Eccl. de musica t. 3</i>). Par
che a Francone debbasi l'invenzione
della misura de'
tempi nella musica, che fuor
di ragione erasi attribuita a
Giov. da Muris, più moderno
di due secoli. Il MS di
cui si servì <i>Gerbert</i>, è molto
più compito di quello
scoperto da Burney nella biblioteca
Bodlejana di Oxford,
costando il primo di 13 capitoli
e questo di sei, secondo
che egli stesso il descrive
nel 2º vol. della sua <i>Storia
generale della Musica</i>. In un
MS. del Vaticano del <i>Compendio</i>
di Giov. de Muris vi
ha un di lui passaggio, in
cui mostra di non pretendere
egli medesimo all'onore
di essere l'inventor della misura:
<i>Guido voces lineis et spatiis
dividebat; post hunc magister
Franco invenit in cantu
mensuram figurarum</i>, etc.
</p>

<p>
<span class="smcap">Frank</span>, tedesco di nazione
ma stabilito in Pavia, nella
di cui università professò
la medicina sino a' primi anni
del corrente secolo. “Il
cel. Frank mio maestro (dice
il D.<sup>r</sup> Lichtenthal), nella
sua <i>Polizia medica</i>, t. 3,
non solo considera la musica
rimedio principale contro
le malattie dell'animo, ma
la giudica istituto necessario
in uno stato. Non voglio,
dice questo gran medico e
sommo letterato, tessere un
elogio alla possanza della musica
sul nostro animo, ma
essa certo non è il minore
ingrediente del balsamo prestatoci
dalla Provvidenza contro
alle malattie dell'animo.
Hanno i medici ne' loro giornali
notato più accidenti di
malattie guarite dall'incanto
della musica, e l'effetto di
lei sopra i nervi sensibili è
così evidente, che la circolazione
e traspirazione alterate
dallo stato spasmodico
delle parti solide vengono
col più gran pro del nostro
corpo in breve riordinate.
Ma la forza di eccitare passioni,
che in essa riconobbe
la più alta antichità, è
quella che debbe moverci a
rendere giovevole agli uomini
questo divino rimedio...
<span class="pagenum"><a name="Page_155" id="Page_155"></a>[155]</span>
La polizia deve dunque adoperarsi
onde non manchi in
una gran città questo efficacissimo
mezzo di esilarare e
divertire il popolo. Ha però
ad essere sollecita di buoni
professori di musica, i quali
appagando l'orecchio d'un
uditore caccino dal suo fianco
nelle sue ore malinconiche
il demonio della tristezza
dacchè ad essi è commessa
quest'arte cotanto necessaria
alla vita umana e alla
pubblica sanità, ec.”
</p>

<p>
<span class="smcap">Franklin</span> (Beniamino),
nato a Boston nella nuova
Inghilterra, a cui devono gli
Stati Uniti d'America la loro
libertà, e molti utili sperimenti
la Fisica, tra' quali
dee rimarcarsi il parafulmine
di sì gran vantaggio all'umana
specie: <i>Eripuit cœlo fulmen
sceptrumque tyrannis</i>: fu
con ragione il suo elogio.
Egli acquistossi inoltre de'
nuovi dritti alla riconoscenza
de' musici mercè l'invenzione
dell'<i>Armonica</i>, nè
era sfornito della pratica di
quest'arte, poichè sonava
egli stesso quest'instromento.
Ne' suoi opuscoli trovansi
due sue lettere a Milady
Kaims ed a Pietro Franklin,
in cui tratta di varie questioni
sulla musica “da grand'uomo,
qual'è veramente,
dice il P. Sacchi, ma non
però da grande artista. Parla
da grand'uomo, perchè
ragionando seguita un certo
lume del vero, che vedesi
splendere innanzi. Non parla
da grande artista, perchè
non ha considerato quel vero
istesso da tutti i lati, come
i buoni pratici fanno”
(<i>Lett. al C. Riccati</i>). Sicchè
col rispetto a lui debito
niuno si crederà nell'obbligo
di seguire interamente le
sue opinioni e sistemi sulla
musica. Franklin morì nella
sua patria nel 1790.
</p>

<p>
<span class="smcap">Franz</span> (Carlo), si è reso
celebre in Germania sino
alla sua morte avvenuta
nel 1811, per essere stato
il primo e forse l'unico a
sonare l'instromento detto
baritono, difficile e piacevole
insieme; ed il corno, nel
quale produceva egli con la
sola mano i semituoni con
una sorprendente celerità e
purezza, sì nel crescere che
<span class="pagenum"><a name="Page_156" id="Page_156"></a>[156]</span>
nel mancare, della quale singolar
maniera di sonar questo
strumento ne abbiamo in
Palermo un esempio in persona
del <i>Sig. Pigneri</i>, che
alla sua perizia unisce somma
modestia. Franz servì il
Principe d'Esterhazy in Vienna
per lo spazio di 14 anni,
e tutti coloro che hanno
inteso sonar da lui il <i>baritono</i>,
sono d'accordo nell'attribuirgli
un effetto soavemente
malinconico. Il pezzo
nel quale Franz spiegava
più i suoi talenti ed incantava
i suoi uditori, era
una <i>Cantata</i> che il grande
Haydn aveva espressamente
composta per quell'istrumento;
(<i>V. Gazzet. di Bosler an.
1788</i>). Il <i>baritono</i> di Franz
rassomiglia alla <i>viola da gamba</i>,
all'eccezione ch'egli è
fornito di 16 corde d'ottone
nella parte superiore del
collo, e di 7 corde di budello.
Oggidì è uscito totalmente
d'uso, e nemmen quasi
si conosce.
</p>

<p>
<span class="smcap">Frescobaldi</span> (Girolamo)
da Ferrara, fu riguardato al
suo tempo come uno de' migliori
compositori ed organisti,
piazza ch'egli occupò
con distinzione nella chiesa
di S. Pietro in Roma verso
il 1628. Sin dalla prima età
erasi reso talmente celebre
nel canto che le prime città
d'Italia facevano a gara
per possederlo, e l'entusiasmo
giunse al segno di accompagnarlo
ne' suoi viaggi
da un paese all'altro, per
godere più lungamente del
piacere di sentirlo. Tra il
gran numero degli eccellenti
discepoli formati da costui
vuolsi rimarcare Froberger,
che l'Imperatore Ferdinando
III avevagli indirizzato per
istruirlo, e che realizzò di poi
perfettamente le speranze,
che il suo maestro aveva fatte
di lui concepire. Le sue
Opere furono pubblicate in
Roma nel 1615 e 1637.
</p>

<p>
<span class="smcap">Frick</span> (Fil. Gius.), il primo
virtuoso tedesco sull'<i>Armonica</i>,
ch'egli stesso si era
formata sulla maniera di
Franklin, e fece in oltre de'
saggi per iscoprire una materia
simile alla pelle umana,
per render quest'instrumento
più comodo a dilettanti
per mezzo d'una tastiera,
<span class="pagenum"><a name="Page_157" id="Page_157"></a>[157]</span>
ma dopo il 1786, gli
fu d'uopo abbandonare l'armonica
per il nocivo effetto
che produceva sui nervi. Meusel
nel suo <i>Lexicon</i> degli artisti
cita con elogio un'opera
di Frick <i>sul basso continuo</i>,
che dice essersi pubblicata
nel 1786. Egli viveva
ancora nel 1790, in Londra.
</p>

<p>
<span class="smcap">Friedberg</span>, maestro di musica
in Vienna al servigio del
principe Esterhazy, appassionato
filarmonico, che aveva
una scelta e numerosa orchestra
in sua casa. Aveva il principe
intesa una sinfonia di
<i>Haydn</i>, e s'invogliò, piacendogli
molto, di possederne
l'autore, ma forse l'invidia
e la gelosia di taluno
operava sott'acqua contro il
cel. Haydn. Friedberg amico
ed ammiratore di lui, dolente
di questo ritardo, l'eccitò
a comporre una sinfonia
solenne da sonarsi nel
giorno natalizio di S. A. Haydn
la scrisse, e da par suo.
Venuto il giorno di eseguirla,
standosene il vecchio principe
in mezzo della sua corte
sul suo seggiolone, il Friedberg
distribuì le parti della
sinfonia convenuta. All'udirla,
il principe interrompe
i sonatori alla metà del
primo allegro e domanda di
chi sia sì bella cosa? D'Haydn,
risponde il Friedberg, e
fa venire avanti l'autore
che tutto tremante stava appiattato
in un angolo della
sala. Il principe lo prese d'allora
innanzi al suo servizio
come maestro direttore del
concerto. Così che il primo
passo alla buona fortuna ed
alla gloria, Haydn lo dovette
all'amico Friedberg. Costui
viveva ancora nel 1812,
allorchè Carpani pubblicò le
sue <i>Haydine</i> (<i>Lett. 5</i>), d'onde
abbiamo tratta questa
notizia che tanto onore reca
al carattere morale di
Friedberg.
</p>

<p>
<span class="smcap">Friker</span> (Giov. Luigi) di
Wurtemberg, inventò una
teoria di musica fondata sopra
principj d'aritmetica, ch'egli
oppose a quella di Eulero;
la prese di poi per base
di un sistema di metafisica,
di cui Oettinger nella
sua <i>Filosofia terrena e celeste</i>,
t. 2, ce ne ha conservato
<span class="pagenum"><a name="Page_158" id="Page_158"></a>[158]</span>
un abbozzo. Friker ebbe
il difetto di perdersi in
idee fantastiche, come tutti
quei che cercano nella fisica
i principj d'un'arte fondata
sull'organizzazione dell'uomo.
Son questi di quei
<a id="tn158"></a>svarioni così singolari, che
può a ragion domandarsi,
come abbiano potuto entrare
in testa umana?
</p>

<p>
<span class="smcap">Frinide</span>, musico di Mitilene,
capitale dell'isola di
Lesbo. Fu questo il primo,
che riportò il premio della
cetra nei giochi Panateniesi,
celebrati in Atene nell'Olimp.
80. Frinide introdusse alcun
cambiamento nell'antica musica,
come ne lo accusa Ferecrate,
ed Aristofane nella
commedia <i>Le Nuvole</i> (<i>Plutarc.,
de Mus.</i>) Si narra in
oltre che presentatosi Frinide
nei pubblici giuochi di
Lacedemone colla sua cetra
di nove corde, l'Eforo
ne tagliò due, delle quali era
Frinide inventore (<i>Athen.
lib. 14</i>).
</p>

<p>
<span class="smcap">Fritz</span> (Berthold), cel.
fabricante di strumenti, e
meccanico di Brunswick, morto
nel 1766, pervenne col
solo suo genio senza alcuna
instruzione a costruire una
gran quantità di organi, di
piano-forte e clavicembali sì
a penna, che a martelli, di
cui una porzione se n'è inviata
sino nella Russia. Distinguonsi
tutti mercè una
straordinaria forza ne' bassi.
Si è reso anche celebre per
il meccanismo di più orologj
di musica, di uccelli cantanti,
e soprattutto per un
pregevolissimo Trattato, che
pubblicò in Lipsia nel 1757,
sotto il titolo: <i>Anweisung</i>,
ec. cioè <i>Istruzione per accordare
il forte-piano, i cembali
e gli organi per un metodo
puramente meccanico, con
la stessa esattezza per tutti i
dodici tuoni</i>. Questo trattato
pubblicossi di nuovo nel
1758; l'A. lascia ai mattematici
i loro calcoli sul temperamento,
ed assegna a un
buon orecchio un circolo di
quinte e d'ottave, che basta
per accordare gl'istrumenti
con la più perfetta nitidezza.
</p>

<p>
<span class="smcap">Froberger</span> (Gian-Giac.),
sassone, fu dall'Imperatore
Ferdinando III mandato a
<span class="pagenum"><a name="Page_159" id="Page_159"></a>[159]</span>
Roma per istudiarvi musica
sotto il cel. Frescobaldi.
Al suo ritorno nel 1655, questo
principe il fece organista della
corte, ed egli fu il primo
in Germania che compose con
gusto per il cembalo. Egli
fu in molta stima sì in Francia,
che in Inghilterra, d'onde
ne ritornò colmo di doni e
di onori, e morì in Magonza
nel celibato, appena
sessagenario. Mattheson possedeva
di lui un'opera in
4 parti; nella quale cercò
di pingere in musica le avventure
de' suoi viaggi (<i>V.
Ehrenpf.</i>)
</p>

<p><a id="fu"></a>
<span class="smcap bigword">Fuchs</span> (Giorgio-Feder.),
compositore de' nostri giorni
di sinfonie e di quartetti,
nei quali si riconosce molto
gusto e talento. Egli si vanta
di essere allievo di Haydn,
ma i soli che confessava Haydn
sono Pleyel, Neukomm e
Lessel.
</p>

<p>
<span class="smcap">Fuger</span> (Giorgio) di Heilbronn
nella Svizzera, fece
imprimere nel 1783 a Zurigo
un'opera col titolo di <i>Pezzi
caratteristici per il piano-forte</i>
in num. di 12: Petulanza;
vivacità; brio; serenità;
gioja ed allegria; tenerezza;
desiderio; orgoglio;
e temerità; malinconia e inquietudine;
pena e minaccia;
carezze e lusinghe.
</p>

<p>
<span class="smcap">Funk</span> (Christilieb.), professore
di Fisica nell'università
di Lipsia dopo il 1773, è autore
di una Dissertazione latina
<i>De sono et tono</i>, di cui ve ne
ha una buona traduzione tedesca
nel magazino di fisica,
mattematica ed economia di
Lipsia 1782, col titolo di
<i>Versuch ec.</i> cioè, <i>Ricerche
sulla dottrina e risonanza del
tuono</i>.
</p>

<p>
<span class="smcap">Fux</span> (Giuseppe), nato in
Gratz nell'Austria, maestro
di cappella dell'Imperatore
Carlo VI, ebbe al suo tempo
la riputazione di un valente
compositore, comechè
oggidì si conoscan poco le
sue opere, il suo nome si
è sino a noi conservato per
un'opera didattica da lui pubblicata
nel 1725, col titolo:
<i>Gradus ad Parnassum</i>, di
cui se n'è fatta una versione
italiana da Alessandro Manfredi
da Reggio prete e professore
<span class="pagenum"><a name="Page_160" id="Page_160"></a>[160]</span>
di musica, e stampata
in fol. a Carpi nel 1761.
Precede a questa edizione una
lettera del cel. Piccini,
nella quale chiama l'autore
un <i>Tedesco pieno di senso
italiano, che non lascia
di mettere in vista que' principj
matematici, che sono la
base e il primordio della musica,
e lo ha fatto con tale
evidenza, che potrebbe restarne
appagato il più speculativo
Geometra</i>. Con buona
pace però del Piccini, gli
anderebbe quì bene, <i>Sutor
ne ultra crepidam</i>. Quest'opera
sebbene abbia qualche
merito in ciò che riguarda
la composizione e la pratica,
è poi difettosa per molti rapporti.
È insoffribile la prolissità
del 1º Libro, che senza
alcun frutto si raggira in
far mostra di geometria e di
aritmetica; nel secondo l'A.
insegna le parti della composizione
relative a tutte le specie
di contrappunto, e siegue
la tonalità e l'armonia
ecclesiastica, ma non ne dà
i principj. Se in alcune parti
dell'opera è assai metodico,
in altre poi senza necessità
se ne dispensa. In quanto
alla maniera del suo ragionare
e allo stile, fanno
l'una e l'altro pietà. Eccone
un picciol saggio: egli
vuole spiegare cosa sia il modo
nella musica. <i>Il modo</i>
(sono le sue parole) <i>è una serie
d'intervalli contenuti fra
i limiti d'un'ottava, e una
collocazione nel vario e diverso
sito de' semituoni, il che
si riferisce a quel detto d'Orazio:
Est modus in rebus,
sunt certi denique fines</i> (p.
128.) etc. Un tal ragionamento
è degno d'Arlecchino;
tutta l'opera è sullo stesso
fare, e quando l'A. non si
sente nè pur in istato di offrire
simili spiegazioni, ne
esce con promettere in appresso
de' rischiaramenti, e
finisce sempre con lasciarci
a bada. Malgrado questi difetti,
quest'opera ebbe ne'
scorsi tempi gran spaccio in
Allemagna e in Italia, finchè
sorsero altri migliori scrittori
di didattica nell'uno e
nell'altro paese. Leo la raccomandava
a' suoi allievi come
classica, e mio padre a
suo consiglio se ne provide
<span class="pagenum"><a name="Page_161" id="Page_161"></a>[161]</span>
in Napoli. <i>Io stesso</i>, scrive
nella cit. lett. Piccini,
<i>ne ho conosciuta a buona pruova
l'utilità quando me ne fu
caldamente raccomandato lo
studio del cel. professor Durante,
il quale già in Napoli
mi fu maestro, ec.</i> Il
grande Haydn non potendo
avere ne' suoi primi anni viva
voce del maestro, si abbandonava,
dice leggiadramente
il Carpani, a questo
<i>armonico alcorano</i> di Fux,
che egli si aveva distribuito
in quinternetti, de' quali ne
portava sempre uno in tasca.
Fux morì verso la prima medietà
dello scorso secolo.
</p>

<hr />

<h2>
G
</h2>

<p><a id="ga"></a>
<span class="smcap bigword">Gabory</span> (Mr.) nel 1771
pubblicò in Parigi <i>Manuel
utile et curieux sur la musique
du tems</i>, ove in più luoghi
tratta egli della misura
nella musica, e propone un
pendolo atto a produrre un'egualità
universale di misura.
Diderot, Sauveur e molti
meccanici come Renaudin,
hanno proposto sì fatti cronometri,
ma il migliore è
un valente musico, dice Rousseau,
che ha gusto, orecchio
e sa batter la musica.
</p>

<p>
<span class="smcap">Gabrieli</span> (Caterina); una
delle più rinomate cantatrici
del p. p. secolo, nata
in Roma nel 1730, fu scolara
del gran Porpora. Nel
1745, cantò sul teatro di Luca
e fu generalmente ammirata.
L'Imper. Francesco I,
la chiamò quindi a Vienna,
e le lezioni che ebbe da Metastasio
finirono di formarla
nell'azione e nel recitativo;
per il che essa preferiva più
che ogni altra virtuosa i di
lui drammi. Le grandi ricchezze
che ella possedeva allorchè
venne in Palermo nel
1765, sono gran prova dei
favori da lei ricevuti in Vienna.
Il suo talento andava
del pari colla bizzarria e 'l
capriccio. Il vicerè di Sicilia
aveva invitata a pranzo
la Gabrieli con la primaria
nobilità di Palermo: come
essa tardava a rendersi all'ora
stabilita, mandò quegli
in sua casa per farla avvisata
che la compagnia l'attendeva.
Essa incaricò l'inviato
<span class="pagenum"><a name="Page_162" id="Page_162"></a>[162]</span>
di far le sue scuse, e far sapere
ch'erasi dimenticata dell'invito.
Sua Eccellenza voleva
perdonarle quell'impertinenza,
ma quando i convitati
andarono al teatro, la
Gabrieli rappresentò la sua
parte con la più gran negligenza,
e cantò sotto voce
tutte le sue arie. Il vicerè
offeso la minacciò del castigo,
ma ella divenuta più rigogliosa
e più fiera dichiarossi,
che ben si poteva farle
gridare, ma che non la
si potrebbe mai far cantare:
S. E. la mandò nelle pubbliche
carceri, dove si rimase
per dodici giorni, nel quale
tempo essa dava dei sontuosi
banchetti: pagò i debiti
de' poveri prigionieri, e
distribuì per carità grosse
somme di danaro. Il Vicerè
fu costretto di cedere, ed
essa fu posta in libertà in
mezzo alle acclamazioni de'
poveri. Non potè mai risolversi
di andar in Inghilterra.
Sul teatro di Londra,
essa diceva, io non sarò più
padrona di far quel che voglio,
se mi salta in testa di
non cantare la plebaglia mi
farebbe degli insulti, e forse
mi regalerebbe delle sassate;
voglio dormir quì meglio
in buona salute, quando
ciò sarebbe ancor nelle
carceri. Nel 1775, l'imperatrice
Caterina II, la chiamò
a Pietroburgo, ed essa
dimandò cinque mila ducati
per soli due mesi. <i>Nè pure</i>,
disse l'Imperatrice, <i>io dò
questa somma a' miei feld-marescialli</i>.
<i>In
questo caso</i>, ella
rispose, <i>V. M. potrà far cantare
i suoi feld-marescialli.</i>
In Milano nel 1780 cantò
con Marchesi e poi con Pacchirotti,
mettendo l'uno e
l'altro cel. cantante in molta
gara e soggezione, ma non
spiegò mai meglio tutto il
potere della sua voce che in
Lucca nel 1785, allorchè Guadagni
era il suo eroe in teatro
ed in camera.
</p>

<p>
<span class="smcap">Gaffurio</span> (Franchino),
uno de' più dotti teorici del
suo tempo, era nato a Lodi
nel 1451. Fu prete, e
dopo di avere studiato a Mantova
ed a Verona, diè delle
pubbliche lezioni di musica
in Cremona ed in Bergamo,
e nel 1483 divenuto
<span class="pagenum"><a name="Page_163" id="Page_163"></a>[163]</span>
maestro della cattedrale di
Milano fu professore nella
scuola pubblica di musica,
che a suo riguardo quivi eresse
il duca Sforza, sino alla
morte nel 1525. Egli faticò
con molto zelo e successo
a rischiarar la teoria e la
pratica di quest'arte, e tradusse
o fece tradurre in latino
le opere de' Greci. Egli
è il primo autore moderno
sopra la musica, di cui
siano state impresse le opere.
Abbiamo di lui: <i>Theoricum
opus harmonicæ disciplinæ</i>,
Neap. 1480, Mediol.
1492; <i>Practica Musicæ</i>, Mediol.
1496, Ven. 1512; <i>De
harmonicâ musicorum instrumentorum
etc.</i> Mediol. 1518;
<i>Apologia adv. J. Spatarium</i>,
1520. M. Burette molto lo
loda per la cognizione ch'egli
mostra de' Greci Armonici
(<i>Mem. de l'Acad. des
Inscr. t. 8</i>).
</p>

<p>
<span class="smcap">Galeazzi</span> (Francesco) da
Torino, nel 1791 pubblicò
in Roma, <i>Elementi teorico-pratici
di musica</i>, 2 vol. in
8vo. Questa opera è pregiatissima
e con ispezialità per
quel che riguarda l'arte di
sonar il violino.
</p>

<p>
<span class="smcap">Galilei</span> (Vincenzo), il padre
del Colombo della moderna
filosofia era <i>gentiluomo
fiorentino versatissimo nelle
mattematiche</i>, come lo chiama
<i>Viviani</i>, <i>e principalmente
nella musica specolativa,
della quale ebbe così eccellente
cognizione, che forse
tra i teorici moderni di maggior
nome, non v'è stato chi
di lui meglio, e più eruditamente
abbia scritto, come ne
fanno chiarissima testimonianza
l'opere sue pubblicate,
e principalmente</i> il Dialogo
della Musica antica e moderna,
<i>in Firenze 1581</i> (<i>Vita
di Gal. Galilei, 1718</i>). Trovasi
in questo Dialogo molta
erudizione e buon senso,
tranne la traduzione alla moderna
nota delle cifre musicali
di due greci inni, e di
uno a Nemesi ritrovati nella
libreria del Card. Sant'Angelo,
che Burette, Rousseau
e Martini han copiata, e con
ragione ha mossa la bile al
dotto Requeno. (<i>Veggasi ciò
che costui ne dice alla p. 351
del 2º t.</i>) Non men che nella
teoria della musica fu Vincenzo
<span class="pagenum"><a name="Page_164" id="Page_164"></a>[164]</span>
dottissimo nella pratica,
e celebratissimo nell'età
sua, cosichè molto egli contribuì
agli avanzamenti della
medesima (<i>V. l'artic. Bardi
e Caccini</i>). Morì egli dopo
il 1586.
</p>

<p>
<span class="smcap">Galilei</span> (Galileo), figlio
del precedente, nato in Firenze
nel 1564, da legittime
nozze. Ne' suoi primi anni
conoscendo la tenuità della
fortuna del padre, aggravato
da numerosa famiglia, e
volendo pur sollevarlo, si
propose di far ciò colla assiduità
negli studj. I suoi diporti
coll'insegnamento del
padre suo, erano nella musica,
e nel toccar il cembalo
ed altri stromenti, ne' quali
pervenne a tanta eccellenza,
che trovossi a gareggiare co'
primi professori di que' tempi
in Firenze ed in Pisa:
quale gusto per la musica
conservò sempre sino agli ultimi
giorni, comechè il suo
genio e i suoi gran talenti
tutto l'occupassero della fisica
e delle mattematiche.
A' suoi tentativi e al suo zelo
dobbiamo l'invenzione de'
telescopj, e 'l primo, con cui
osservò egli i pianeti, non era
che una canna d'organo, nella
quale aveva posti i suoi
vetri. Fu anche sua invenzione
la semplice e regolare
misura del tempo per mezzo
di un pendolo
che è stato poi adottato all'uso
della musica. Tra' suoi
opuscoli in una sua lettera
al Picchena rammenta quello
<i>de sono et voce</i>, che si è
perduto: ma in uno de' suoi
<i>Dialog. delle due nuove scienze</i>
tratta egli di proposito
della musica (<i>Viviani l. c.</i>).
Di quanti sistemi si sono inventati
sulla musica, niuno
è stato così universalmente
ricevuto da' geometri, come
quello di Galilei. Molti che
trattano del temperamento
degl'intervalli, mettono per
base delle ricerche il sistema
di Galilei: egli vi propone
il sistema del ritorno simultaneo
delle vibrazioni, ma
in tutti questi punti è stato
dottamente attaccato dal Eximeno,
provando che un tal
sistema non può sussistere.
“Il suo ingegno, egli dice,
non lo salvò dall'errore proprio
degli uomini dotti, che
è voler tutto spiegare pe'
<span class="pagenum"><a name="Page_165" id="Page_165"></a>[165]</span>
principj, de' quali sono o
seguaci o inventori.” (<i>V.
dell'orig. l. 1, c. 1.</i>). Galilei
morì cieco nel 1641, in
età di 78 anni.
</p>

<p>
<span class="smcap">Galland</span> (Antonio), morto
professore di lingua araba
nel collegio reale in Parigi
nel 1715. Nel 1º t. dell'Accad.
delle Iscriz. vi ha di
lui: <i>Histoire de la trompette
et de ses usages chex les anciens</i>,
che Mad. Gottsched
ha tradotta in tedesco.
</p>

<p>
<span class="smcap">Gallimard</span>, nel 1754 pubblicò
in Parigi, <i>La théorie
des sons applicable à la musique</i>,
ove esattamente dimostransi
i rapporti, e tutti
gl'intervalli diatonici e cromatici
della scala.
</p>

<p>
<span class="smcap">Gallo</span> (Vincenzo), Frate
conventuale siciliano, così
celebre di que' tempi nella
musica che fu eletto dal re
per maestro della Real cappella
di S. Pietro, e della
cattedrale di Palermo insieme
dall'Arcivescovo. Del profitto
de' suoi onorarj egli ne
ingrandì il convento del suo
ordine detto dell'<i>Annunziata</i>,
in una colonna della quale
chiesa vi si legge scolpito
Musica Galli. Egli viveva
sulla fine del sec. 16º. Nel
1596, furono stampate in Roma
una sua messa a due cori,
ed un'altra a 12 voci in 3
cori: e nel 1589, alcune sue
composizioni a 5 voci in Palermo.
(<i>Mongit. Bib. Sic.</i>)
</p>

<p>
<span class="smcap">Galuppi</span> (Baldassare) detto
<i>Buranello</i>, da Burano sua
patria, 24 miglia lungi da
Venezia. Il cel. Lotti fu il
suo primo maestro di contrappunto;
in età di 20 anni
diede al teatro di Venezia
la sua prima opera, che
sfavorevolmente accolta gli
servì a notare ed evitare i difetti,
de' quali si era attaccata,
per l'avvenire. In poco
tempo egli divenne per
così dire, il solo possessore
dei teatri italiani; fu eletto
maestro del conservatorio
degl'<i>Incurabili</i>, e della
chiesa di S. Marco. In
età di 63 anni venne chiamato
a Pietroburgo coll'onorario
di quattro mila rubbli
annuali, oltre l'alloggiamento,
e l'equipaggio. Dopo
la prima rappresentazione
della sua musica della <i>Didone</i>,
l'Imperatrice donogli
<span class="pagenum"><a name="Page_166" id="Page_166"></a>[166]</span>
una scatola d'oro, guernita
di diamanti, e mille ducati,
che Didone, diceva ella, avevagli
lasciati per testamento.
Il dottor Burney lo conobbe
già di ritorno in Venezia
nel 1770, nel seno della
sua famiglia numerosa e ricca,
che pieno di attività e
d'immaginazione proseguiva
le sue fatiche sino alla morte
giuntagli nel 1785, di sua età
82. Egli era macilento, di
piccola taglia, ma di un nobile
e piacevole portamento:
gajo e vivace come un giovine,
sì nel carattere, come
nelle opere. Spesso in queste
contraveniva egli al rigor
delle regole, e diceva poi
agli scolari: <i>Avete sentito?
avete notato? ma bisogna esser
Galuppi per farlo.</i> Tanto
compensava coll'originalità
delle idee, e la bellezza della
melodia. <i>Sunt delicta,
quibus ignovisse velimus</i>, Hor.
Egli fu de' primi a lussureggiare
negli accompagnamenti.
<i>Il bello musicale</i>, era uso
egli dire, consiste nella unione
di queste tre qualità: <i>vaghezza</i>,
<i>chiarezza</i>, e <i>buona
modulazione</i>. Il Carpani lo
chiama <i>il Bassano della musica</i>,
e rapporta alcuni di lui
graziosi aneddoti (<i>Lett. 7</i>).
</p>

<p>
<span class="smcap">Galvano</span> (Luigi) da Bologna,
cel. anatomico morto
nel 1798. La scoverta da lui
fatta di molti fenomeni sull'organizzazione
animale, il di
cui principio si avvicina a
quello dell'elettricità, ha formato
un nuovo ramo della
fisica medica, cui i dotti dal
nome del suo inventore han
detto <i>galvanismo</i>. Egli faticando
inoltre sulla fisiologia
de' volatili, si ristrinse ad
esaminare il senso dell'udito,
e trovollo in questi così
delicatamente organizzato,
che questo è il motivo, egli
dice, che li rende sensibili
cotanto agli accordi del canto
e della musica. Egli discoprì
il primo un canale uditorio,
simile all'aquedotto
di Fallopio nell'uomo, ed
una cavità ossosa cui diè il
nome di <i>antivestibolo</i>.
</p>

<p>
<span class="smcap">Garnerio</span> (Gugl.), professore
di musica circa 1480,
davane allora un corso pubblico
per far conoscere i suoi
principj e le sue cognizioni.
Per questo mezzo acquistò
<span class="pagenum"><a name="Page_167" id="Page_167"></a>[167]</span>
tale celebrità, che Ferdinando
re di Napoli, volendo
stabilire una scuola di musica,
chiamollo colà affinchè
unitamente a Gaffurio travagliasse
a quella fondazione.
Ecco il principio della celebre
scuola napoletana (<i>V.
Hawkins</i>).
</p>

<p>
<span class="smcap">Gasman</span> (Floriano Leop.),
maestro di cappella della gran
Maria Teresa, e di Giuseppe
II, ed ispettore della biblioteca
imperiale di musica
in Vienna la più compiuta
e più numerosa di Europa,
di cui ne formò il generale
catalogo. Nacque egli in Boemia,
e dopo avere appreso
i primi elementi della musica
nel collegio de' gesuiti,
viaggiò in Italia per rendervisi
perfetto, venne due volte
in Venezia, e vi si fece
ammirare per l'eccellenza e 'l
gusto delle sue composizioni.
Il dottor Burney rincontrollo
in Milano nel 1770. Chiamato
alla corte di Vienna ne
formò le delizie per l'originale
bellezza e solidità della
sua musica. Al sapere tedesco
univa la cantilena italiana,
e le sue produzioni sì
per teatro che per chiesa sono
tuttora decantate come
le migliori di quel tempo,
comechè M. Framery a torto
il dica <i>un maestro meno
che mediocre</i>. Il suo <i>Dies iræ</i>,
e la <i>Betulia liberata</i> sono de'
capi d'opera dell'arte. Egli
fu l'unico maestro del gran
Salieri, a cui diceva Gluck:
“Sapete che cosa manca al
Gasman, nulla, fuorchè un
poco della mia impostura.”
Nel 1772, fondò egli la <i>Società
delle vedove e pupilli
della musica</i>, che M. Teresa
e Giuseppe II, protessero
e le assegnarono un fondo di
8000 annui fiorini. Ciascuna
vedova ne ritrae un'annua
pensione di 400 fiorini: e
due volte all'anno in Avvento
e in Quaresima per sostegno
della <i>Società</i> eseguisconsi
in Vienna degli Oratorj
de' migliori maestri, il che
ciascuna volta produce l'esazione
di più di due mila
cinque cento scudi. L'arte
il perdette assai presto nel
1774 in età di 45 anni. Egli
era un pò rigorosamente
attaccato alle regole. Un
suo scolare mostravagli un
<span class="pagenum"><a name="Page_168" id="Page_168"></a>[168]</span>
dì una sua composizione in
C, nella quale dopo la quarta
battuta passavasi all'elami
maggiore. Il salto è troppo
grande, gli disse Gasman,
non è preparato abbastanza,
non può andare. Eppure l'ho
provato, rispose lo scolare,
e ci va; al che prontamente
replicò il maestro:
figliuol caro, anche quel non
so che, che i turchi pongono
di dietro ai poveretti che
impalano ci va; ma come ci
va?
</p>

<p>
<span class="smcap">Gaspar</span> (Mich.), nel 1783
fece imprimere in Londra
una sua opera col titolo: <i>De
arte medendi apud priscos,
musices ope</i> etc.
</p>

<p>
<span class="smcap">Gasparini</span> (Francesco), da
Roma, uno de' più gran compositori
del secolo 18º, fu
maestro del conservatorio della
<i>Pietà</i> in Napoli, ed ha
lasciata molta musica di chiesa
a' suoi tempi pregiata. È
anche autore di un'opera,
che sebbene manchi di chiarezza
e di ordine, non è
tuttavia dispregevole. Essa
ha per titolo: <i>L'armonico
pratico al cembalo</i>, Venezia
1708, e di cui ve n'ha una
sesta edizione nel 1802. Egli
fu dei primi a dare nelle
sinfonie una parte diversa
dal primo violino, e maggior
movimento ai secondi. <i>Michelangiolo
Gasparini</i>, lucchese,
fu allievo di Lotti, abile
cantante ed eccellente
compositore sul finire dello
scorso secolo.
</p>

<p>
<span class="smcap">Gasse</span> (Ferdinando), napoletano,
tuttora vivente in
Roma, studiò in Parigi nella
classe di M. Gossec, e nel
1805 riportò il gran premio
di composizione nel conservatorio
di musica, dopo il
quale fu mandato in Roma
per perfezionarsi in quest'arte.
Mehul, in un rapporto
alla classe delle belle arti dell'Instituto
nel 1808, parla con
elogio di un <i>Te Deum</i> a due
cori, e di un <i>Christo</i> in fuga
a tre soggetti, e a sei
voci composti da questo giovane,
e d'una gran scena italiana,
la quale dà a divedere
ch'egli potrà riuscire
nel genere di teatro e di
chiesa.
</p>

<p>
<span class="smcap">Gassendi</span> (Pietro), Regio
professore di mattematica in
Parigi, e celebre per il gran
<span class="pagenum"><a name="Page_169" id="Page_169"></a>[169]</span>
numero delle sue opere di
filosofia ed altre scienze, morto
Prevosto della cattedrale
di Digne nel 1655. Come
Mersenne e Descartes suoi amici
scrisse eziandio un trattato
di musica, <i>Manuductio
ad theoriam musices</i>, Lugduni
1658, a cui oggidì non è
più d'uopo ricorrere.
</p>

<p>
<span class="smcap">Gattey</span>, nel Giornale di
Parigi del 1783, num. 22 vi
ha di lui una lettera intorno
ad una macchina, per mezzo
della quale troverebbonsi
notate le composizioni de'
musici, sonando la tastiera
d'un instromento. Nell'<i>archivio
delle nuove scoverte</i> a
Parigi 1810, si ha di M. <i>Lenormand</i>
un'altra macchina
per notare la musica a misura
che si compone sul cembalo,
che è stata poi portata
alla perfezione di notare
distintamente in sino le figure
ed i tempi da M. <i>Nabot</i>
meccanico di Londra (<i>V.
t. 2, p. 249-252</i>).
</p>

<p>
<span class="smcap">Gatti</span> (l'abbate), nato in
Mantova, dee annoverarsi tra'
più pregiati compositori d'oggigiorno
in Italia. La sua
<i>Olimpiade</i> rappresentata in
Piacenza nel 1784, vi ebbe
molto successo, come del pari
il suo <i>Demofoonte</i> in Mantova
nel 1788. Nel magazino
del <i>Sig. Ricordi</i> in Milano si
ha di lui impresso la <i>Morte
di Abele</i>, Oratorio.
</p>

<p>
<span class="smcap">Gattoni</span> (l'abbate) italiano.
Verso il 1786 inventò
un'<i>Armonica-meteorologica</i>,
che cogli armoniosi suoi suoni
predice il menomo cambiamento
che dee avvenire
nell'atmosfera. La varietà e
la forza de' suoni, che essa
produce, è in proporzione
del grado più o meno forte
de' cambiamenti che vi si operano,
o che aspettar se ne
debbano (<i>V. Corrisp. d'Amburgo
1786, n. 161</i>).
</p>

<p>
<span class="smcap">Gaudenzio</span>, secondo il Requeno,
è un greco scrittore
di musica posteriore a tutti
gli altri, di cui ci rimane l'<i>Isagoge</i>
o <i>Introduzione armonica</i>,
composta (come quegli
vittoriosamente lo prova)
da' centoni degli anteriori
scrittori, senza intelligenza
varie volte di quello che copiava;
come suole avvenire
ne' tempi in cui le arti danno
l'ultimo respiro. Egli era
<span class="pagenum"><a name="Page_170" id="Page_170"></a>[170]</span>
un puro pratico, ed anteriore
al 5º secolo dell'era cristiana,
poichè <i>Cassiodoro</i> dice
che <i>Muziano</i> suo amico aveva
tradotta l'opera di <i>Gaudenzio</i>
in latino: non ha il merito,
che se gli attribuisce
da' moderni, come dal Meibomio,
dal Martini, ed altri,
i quali son usi a citarlo
unitamente con Aristosseno,
Aristide, Tolomeo ec. “Sarebbe
stata, dice il sullodato
A., cosa più onorevole
a Gaudenzio, s'egli ci avesse
dato, come Bacchio, cognizioni
pratiche dell'armonia,
che l'aver tessuto gli
estratti di Aristosseno, di Nicomaco,
e di Aristide sotto
l'ordinario titolo di <i>Armonica
introduzione</i>, senza capire
i differenti sistemi.”
(<i>t. 1. ec.</i>)
</p>

<p>
<span class="smcap">Gaudenzio</span> (Andrea Papio),
canonico di Anversa, di cui
vi ha <i>Libri 2 de consonantiis
seu pro diatessaron</i>, Antuerp.
1581, in 8vo, eccellente opera
secondo Brossard. Era
nipote di Levino Torrenzio
vescovo di Anversa, e morì
in un bagno all'età di 30
anni nel 1581.
</p>

<p>
<span class="smcap">Gautherot</span>, dell'Accademia
delle scienze ed arti di
Dijon, musico profondo, se
egli non brillava nell'esecuzione,
poteva al manco, mercè
de' sicuri principj, insegnare
le infinite combinazioni,
e far conoscere le risorse
della musica. Dotto nell'Acustica,
abbiamo di lui un'eccellente
<i>Memoria sulla Teoria
de' suoni</i>: occupato delle
scienze fisiche conobbe profondamente
i misterj dell'elettricità
e del galvanismo.
Egli morì in Parigi nel 1803.
</p>

<p>
<span class="smcap">Gaveaux</span> (Pietro), nato
a Beziers nel 1764, in età
di 10 anni aveva terminati i
suoi studj musicali, ma avendo
ricevuto d'Italia lo <i>Stabat</i>
di Pergolesi, ne rimase
così incantato che si disponeva
a partire per Napoli,
per vie più perfezionarsi nella
musica sotto Sala celebre
contrappuntista, se non che
ve l'impedirono delle ragioni
di famiglia. A Bordeaux
apprese la composizione dal
maestro di quella cattedrale
Francesco Beck, e cominciò
a scrivere per teatro con felice
successo a Bordeaux, a
<span class="pagenum"><a name="Page_171" id="Page_171"></a>[171]</span>
Montpellier e a Parigi. Egli
ha imitato la maniera italiana,
ed è riuscito con ispezialità
ne' finali, dove ha saputo
rifondere la scienza ed
il genio: attualmente trovasi
maestro nella Real Cappella
in Parigi.
</p>

<p>
<span class="smcap">Gaviniès</span> (Pietro), il Tartini
della Francia e caposcuola
pel violino, nacque a Bordeaux.
Dalla prima età studiò
quest'instromento, e di
14 anni sonò in Parigi tre
concerti di seguito, che con
la sua esecuzione ferma e briosa
recò della sorpresa e gettò
i primi fondamenti di sua
celebrità. Ciò che eminentemente
il distingueva, era una
qualità di suono così puro
ed espressivo, che faceva sospirare
il suo violino: luttò
vittoriosamente con Ferrari,
Pugnani, e Stamitz. Viotti
dopo averlo inteso gli diè il
nome di Tartini francese.
Nel 1794, il Conservatorio
di Parigi il volle professor
di violino, e ciascun anno i
suoi allievi riportarono il premio.
Tra questi distinguonsi
Lemierre, Paisible, Capron,
Leduc, l'ab. Robinot, Imbault,
Guenin e Baudron.
Al genio della sua arte riuniva
egli un sodo giudizio
ed uno spirito culto, per cui
cattivossi l'amicizia di Rousseau,
comechè il filosofo fosse
poco comunicativo. Aveva
saputo prendere tutti gli
stili, e trasmetterli a' suoi
allievi. Morì di 74 anni nel
1800. La Contessa de Salm
ne pubblicò l'elogio nel 1802.
Un anno avanti la sua morte,
nel 1799, pubblicò: <i>les
vingt-quatre Matinées</i>, concerti
e sonate più difficili dei
<i>Capricci</i> di Locatelli, e di
Fiorillo.
</p>

<p>
<span class="smcap">Gauzargues</span> (Carlo), abbate
di Noblac, dopo di aver
fatti de' buoni studj nelle
scienze naturali e nella teologia,
come si era ancora
profondamente occupato della
musica, fu per 12 anni
maestro di musica nella Cattedrale
di Nimes, e vi formò
dei distinti allievi. Una
gran riputazione che l'aveva
preceduto in Parigi, sostenuta
da quei doni naturali
che attraggono, e da uno
spirito assai culto, lo fè ricevere
nella cappella del re
<span class="pagenum"><a name="Page_172" id="Page_172"></a>[172]</span>
in quella capitale, e colmar
di benefizj. I suoi tentativi
per andar a risedere nella
sua badia di Noblac furono
inutili, e conservò, suo
malgrado, il posto di maestro
della R. Capp., finchè
nei furori della rivoluzione
vittima del decreto di proscrizione
fulminato contro i
preti, Gauzargues fu caricato
di ferri, restituito quindi
in libertà, ma spogliato
de' beni che gli avevano acquistati
i suoi talenti. In
questo tristo stato terminò i
suoi giorni nel 1794.
</p>

<p>
<span class="smcap">Gazzaniga</span> (Giuseppe) da
Venezia, morto, pochi anni
sono, maestro di cappella
in Verona, compositore espressivo
e nitido. Dopo l'anno
1771 scrisse moltissimi
drammi serj per i teatri d'Italia,
e nel 1780 per il nostro
di Palermo, che gli acquistarono
gran nome non
che nell'Italia, ma in Francia
ancora ed in Germania.
In Palermo scrisse egli una
Messa, che piacque allora
moltissimo, per la solennità
che celebrano i musici di S.
Cecilia; egli era stato allievo
di Sacchini e ne imitò perfettamente
la legiadria, e
chiarezza dello stile.
</p>

<p><a id="ge"></a>
<span class="smcap bigword">Geminiani</span> (Franc.), uno
de' più famosi allievi del Corelli,
nato in Lucca, ebbe
le prime lezioni di musica da
Alessandro Scarlatti. La più
parte di sua vita passò egli
in Londra, e il dottor Avison
cita nella sua opera le
di lui composizioni quai modelli
d'una eccellente musica
instrumentale. Le sue opere
di teoria pubblicaronsi in
Londra. 1. <i>Trattato del buon
gusto, e regole per eseguire
con gusto.</i> 2. <i>Lezioni per il
cembalo.</i> 3. <i>L'arte di sonar
di violino, contenente le regole
necessarie per la perfezione.</i>
Sieber nel 1801 ne
ha dato una nuova edizione.
4. <i>L'arte d'accompagnare,
o nuovo metodo per eseguire
facilmente e con gusto sul
cembalo.</i> 5. <i>Dizionario armonico,
o guida sicura alla
vera modulazione</i>, Londra
1742, questo è il frutto d'una
fatica di 20 anni: dicesi
che sia sufficiente di porre
<span class="pagenum"><a name="Page_173" id="Page_173"></a>[173]</span>
in istato di comporre quei
medesimi, che non hanno
veruna tintura della musica.
Che felicità se fosse ciò vero!
Ve ne ha una traduzione
francese in Parigi 1756.
Geminiani morì in Dublino
in età molto avanzata nel
1762.
</p>

<p>
<span class="smcap">Genlis</span> (Mad. de), assai
nota per i suoi romanzi istruttivi,
e profondamente dotta
nella musica, tuttora vivente
in Parigi. Le dobbiamo
un <i>Metodo di arpa</i> impresso
nel 1805, che ha avuto
il più gran successo e un
incredibile spaccio, per cui
se n'è fatta una 2.ª edizione.
Quest'opera contiene nel
suo testo delle curiose ricerche
sull'arpa, e delle lezioni
della più grande chiarezza:
vi si sviluppano i principj
generali dello studio degl'instromenti,
che esiggono
l'egualità delle due mani, come
il piano-forte e l'arpa.
Queste idee appartengono a
Mad. Genlis, avendone già
data la più gran parte, trent'anni
sono, nel suo romanzo
<i>Adela e Teodoro</i>.
</p>

<p>
<span class="smcap">Gerber</span> (Ernesto), nel
1790 pubblicò a Lipsia in
tedesco un <i>Dizionario storico
di musica</i>, che serve di continuazione
a quelli di Prinz
e di Walther; M. Fayolle,
dice “che sebbene quest'opera
soddisfi più de' dizionarj
di quegli autori, lascia
tuttavia a desiderar molto di
quel che lo comporti questa
sorta di opere, qualunque
siasi l'indulgenza che meritano.
Potrebbe farsi un lungo
catalogo delle omissioni,
degli errori, delle contraddizioni
che vi si trovano; e
dà principalmente a diveder
nel suo autore un'ignoranza
visibile della storia dell'arte.
Malgrado tutti questi
difetti, che forse imputar si
debbono a particolari circostanze,
quest'opera è importante
e utile: essa ci è stata
di grandissimo ajuto, e come
confessar ci è d'uopo,
ha servito di base al nostro
travaglio, che è in gran parte
una rettificazione e correzione
di quello di Gerber.”
In tal caso bastava di dire:
<i>Et veniam damus, petimusque
vicissim</i>: senza di ciò
chi non darebbe lo stesso
<span class="pagenum"><a name="Page_174" id="Page_174"></a>[174]</span>
giudizio del dizionario di M.
Fayolle?
</p>

<p>
<span class="smcap">Gerbert</span> (Martino), principe
abbate della congregazione
benedittina di S. Biagio
nella Selvanera, che ad
una scienza molto estesa univa
lo spirito più elevato
e 'l carattere più semplice e
più amabile: sin da giovane
concepì quell'affezione per
la musica, a cui dobbiamo
le sue dotte e penose ricerche
sulla storia di quest'arte.
Nella mira di renderle
più profonde e più utili,
intraprese egli un viaggio di
tre anni in Francia, in Italia
e in Allemagna; pervenne,
colla sua autorità, a farsi
mostrare i tesori più reconditi,
soprattutto le biblioteche
de' conventi, ed attinse
in tal maniera nelle primarie
sorgenti i materiali per
la sua Storia della musica di
chiesa. In Bologna, strinse
la più intima familiarità
col P. Martini, con cui convenne
di comunicarsi a vicenda
le loro ricchezze. Il
numero di diciassette mila
autori raccolti dal Martini
sorprese in vero l'ab. Gerbert,
ma egli assicura che
più di altrettanti avevagliene
fatti conoscere da lui estratti
dalle librerie di Germania.
Egli pubblicò nel
1774 <i>De cantu et musica
sacra, a prima ecclesiæ ætate
usque ad præsens tempus</i>,
in 2 vol. in 4º. Dà però a
lui maggior diritto alla riconoscenza
dei letterati e degli
artisti un'altra più importante
opera del 1774,
<i>Scriptores ecclesiastici de musicâ
sacrâ ex variis Italiæ,
Galliæ et Germaniæ codd. MS.
nunc primum editi etc.</i>, dessa
è una collezione di oltre
a 40 autori originali sulla musica,
disposti secondo l'ordine
cronologico, dal terzo
secolo sino all'invenzione della
tipografia, in tre gran volumi
in fol.; è divenuta per
disavventura così rara che è
assai malagevole il procacciarne
una copia. M. Forkel
ne ha dato una lunga e ragionata
analisi nella sua <i>Storia
della musica</i>. L'ab. Gerbert
è morto d'una infiammazione
di petto nel 1792,
in età di 73 anni.
</p>

<p>
<span class="smcap">Gervasoni</span> (Carlo). Milanese,
<span class="pagenum"><a name="Page_175" id="Page_175"></a>[175]</span>
professore e maestro
di cappella di Borgo Taro.
Egli fece un corso compito
di studj, e nel 1781, dice
egli stesso, di avere terminato
quello della mattematica
sotto il cel. ab. Frisi in
Milano; benchè possedesse
allora già in buona parte la
pratica della musica. Nel 1800
pubblicò in Piacenza <i>La Scuola
della musica divisa in tre
parti</i>, in 2 vol. in 8.º, opera
che non manca di merito,
benchè l'A. abbia il
comune pregiudizio di sostenere,
che sia la musica parte
della matematica, e che
<i>somministri i mezzi più opportuni
per acquistare le più
sublimi cognizioni della musica
speculativa</i>. Si lagna
inoltre che <i>la più parte de'
compositori non cura lo studio
della matematica, perchè
crede che questa niente
affatto contribuisca alla pratica
della musica</i>. Per la
pratica poi è un pò troppo,
e pare che l'A. voglia millantarsi
alcun poco con questo
suo trascendente zelo per
la necessità della matematica
nella musica. Dà egli per
altro delle buone regole di
pratica, degli esempj bene
scelti; mostra dell'erudizione
e dello studio, ma uno
stile pesante e sommamente
diffuso ne rende penosa e faticante
la lettura. Nel 1804,
Gervasoni diè ancora alla luce
in Parma <i>Carteggio musicale
con diversi suoi amici
professori e maestri</i>, in 8º, di
cui vi ha una 2ª edizione in
Milano dello stesso anno. Non
possiamo giudicarne, non essendoci
venuto ancora alle
mani.
</p>

<p>
<span class="smcap">Gesner</span> (Salomone) di
Zurigo, il più delizioso ed amabile
e pieno di sensibilità
fra i poeti tedeschi, quivi morto
nel 1787, non avendo
compiti ancora i 60 anni di
sua età. Tra' suoi idillj uno
ve n'ha sull'<i>Invenzione della
lira e del canto</i>, che gli
dà un diritto di qui occupare
un articolo. Può questo
leggersi nel 2º t. della
versione francese di M. Huber
delle di lui opere, a
Lione 1783, in 12º.
</p>

<p><a id="gh"></a>
<span class="smcap bigword">Gherardesca</span> (Filippo),
<span class="pagenum"><a name="Page_176" id="Page_176"></a>[176]</span>
nato in Pistoja, cel. compositor
per teatro e per chiesa,
doveva la purità del suo
stile alla scuola del P. Martini,
ed all'assiduità del suo
studio sugli autori di musica
italiani ed alemanni. Aveva
cognizioni molto profonde
sulla natura dell'armonia,
alle quali univa uno squisito
gusto: conosceva ed amava
le scienze, le arti, la letteratura
e soprattutto la storia.
Morì egli in Pisa maestro
della cattedrale del 1808 in età
di 70 anni. Tra le sue composizioni
deesi rimarcare,
come un capo d'opera in questo
genere, la messa di <i>Requiem</i>
per la morte del re
d'Etruria.
</p>

<p><a id="gi"></a>
<span class="smcap bigword">Giardini</span> (Felice), nato
in Torino, prese da fanciullo
lezioni di violino dal cel.
Somis, allievo di Corelli.
Venne di poi in Napoli, ove
nelle orchestre divertivasi
sommamente di far de' preludj,
e di variare i passaggi
che doveva eseguire. Raccontava
egli stesso come un dì
essendosi posto Jommelli accanto
a lui nell'orchestra, guadagnonne
un sonoro schiaffo
in premio de' ricami ch'egli
aggiungeva alla sua parte
di accompagnamento. Giardini
fu molto applaudito in
Parigi ed in Londra, ove
fece imprimere le sue opere
per violino, e vi fondò una
scuola. Niuno uguagliavalo
nell'esecuzione degli <i>adagio</i>
per la forza e l'espressione
del sentimento. Egli morì
a Mosca in età di 80 anni
nel 1796. Prima del suo viaggio
in Russia ceduto aveva
al Sig. Ciceri da Como il
violino di Corelli ch'egli possedeva.
</p>

<p>
<span class="smcap">Gin</span> (Pier Luigi), diè
una traduzione francese dell'Iliade,
nella quale Omero
spensieratamente se la dorme
dal principio sino alla fine.
Nel 1802 pubblicò ancora
un libricciuolo <i>De l'influence
de la musique sur
la littérature</i>, in cui l'A. buonamente
pretende che ai progressi
della musica attribuir
si debba il decadimento della
letteratura francese nel sec.
18º. <i>Qui ridiculus minus illo?</i>
</p>

<p>
<span class="smcap">Ginguené</span> (Pier Luigi)
<span class="pagenum"><a name="Page_177" id="Page_177"></a>[177]</span>
si è molto occupato della letteratura
italiana, e della storia
della musica. Egli ha fatto,
unitamente con Framery
il primo tomo nell'Enciclopedia
metodica della parte
della musica. Gli articoli
di M. Ginguené sono in
gran parte tradotti dalla storia
di Burney, ma molte altre
cose eccellenti vi ha del
suo. Egli era stato uno de'
più fervidi partigiani di Piccini
nell'accanita guerra in
Francia de' Gluckisti e Piccinisti:
nel 1779, pubblicò:
<i>Entretien sur l'état actuel de
l'Opera de Paris</i>, che nel
Mercurio di quell'anno gli
trasse addosso un'asprissima
critica di M. Suard. Nel 1801,
egli diede al pubblico una
notizia assai interessante <i>Sur
la vie et les ouvrages de Nic.
Piccini</i>, ove sembra aver egli
modificate le proposizioni
avanzate nella sua giovine
età, per il che debbono
sapergli buon grado tanto i
partigiani di Gluck che quei
di Piccini.
</p>

<p>
<span class="smcap">Girault</span> (Cl. Saverio),
membro di più società letterarie,
ha inserito nel Magazino
Enciclopedico di Parigi t. 1,
anno 1810, <i>Lettre sur la Musique
des Hébreux à M. Millin</i>,
in cui l'A. fa delle ricerche
di una molto estesa
erudizione, ed offre una compiuta
descrizione della musica
religiosa, dal figlio di Matusael
inventore degl'istromenti,
sino all'epoca in cui
la Religione cristiana potè
spiegare in pubblico le cerimonie
del suo culto.
</p>

<p>
<span class="smcap">Giroust</span> (Franc.), dotto
compositore di musica di
chiesa, fu nel 1775 pe' suoi
talenti scelto dal re in Parigi
per maestro della sua
cappella, e soprintendente
di tutta la sua musica. Quest'era
allora il posto più eminente,
a cui l'ambizione d'un
uomo della sua arte poteva
aspirare. Egli vi si rese
celebre, particolarmente
per la musica di alcuni <i>Oratorj</i>,
e dell'<i>Ode di Thomas
sopra il tempo</i>, come dei passi
i più importanti dell'<i>Epistola
al popolo</i> di questo Poeta.
La fatale rivoluzione del
1789 avendogli fatta perdere
tutta la sua fortuna, si
ridusse per vivere a vender
<span class="pagenum"><a name="Page_178" id="Page_178"></a>[178]</span>
miele e latte, agli abitanti
di Versailles, dove finì i suoi
giorni nel 1799. La sua vedova
inconsolabile nel 1804
diè al pubblico una notizia
storica della vita di suo marito.
</p>

<p>
<span class="smcap">Girowetz</span>, compositore tedesco
de' nostri giorni di eccellente
musica strumentale,
ha fatto, secondo il Carpani,
uno studio particolare
sulle composizioni di questo
genere dell'immortale Haydn,
sino a metterle in partitura,
e indovinar così il segreto
dell'ottima ripartizione della
melodia fra le parti. Egli
ne ha saputo prender bene
il carattere e la ricchezza
delle idee, e formarsene uno
stile leggiadro, ed un gusto
tutto nuovo.
</p>

<p>
<span class="smcap">Giulini</span> (Giorgio) di nobil
famiglia nato in Milano
nel 1714, ove studiò i diversi
rami dell'istruzione sotto
la guida di uomini dotti.
Diessi in oltre con molto
ardore allo studio della musica,
e viene annoverato tra
i buoni compositori di musica
strumentale. Il conte
Giulini fu sommo amico del
P. Sacchi, e v'ha di costui
un'Epistola in versi a lui diretta,
nella quale lo invita
ad unirsi seco per promovere
la musica sacra ed eroica.
Dopo la sua morte avvenuta
nel 1779, il cel. Fontana
ad istanza del Sacchi ne
scrisse l'elogio.
</p>

<p>
<span class="smcap">Gizziello</span> (Gioach. Conti,
detto), ebbe questo nome
dal cel. cantante Gizzi,
che fondò una scuola circa
1720, e nella quale più che
altri riuscivvi il Conti. In
Italia, dove da prima fecesi
ammirare in Roma, non
si conosce che sotto il nome
di Gizziello: passò quindi
in Londra nel 1736, e cantò
su quel teatro diretto da
Hendel; tornò in Italia,
cantò in Madrid nel 1750, e
da per tutto fu l'oggetto dell'ammirazion
generale. Egli
era così eccellente nel patetico,
che più volte trasse le
lagrime dal suo uditorio, genere
di talento oggidì molto
raro.
</p>

<p><a id="gl"></a>
<span class="smcap bigword">Glareano</span> (Ericio) di Glaris
nella Svizzera, il di cui
<span class="pagenum"><a name="Page_179" id="Page_179"></a>[179]</span>
nome era Arrigo Loris, nella
letteratura ebbe per maestro
il grande Erasmo, di
cui divenne amicissimo, e
questi nelle sue lettere ci rappresenta
Glareano qual uomo
di un sapere universale
e profondo. Il di lui maestro
di musica fu Giov. Cocleo,
e nel 1547 egli pubblicò
in Basilea il suo <i>Dodecachordon</i>
in fol., che oggigiorno
è divenuto assai raro.
Quest'opera di Glareano
è di somma importanza,
in quanto ci fa perfettamente
conoscere lo stato della
musica pratica nell'epoca in
cui fioriva la scuola fiamminga.
L'autore morì nel 1563.
M. Choron ha promesso di
dare una nuova edizione di
quest'opera nella sua collezione
de' classici.
</p>

<p>
<span class="smcap">Glauco</span> di Reggio, uno de'
celebri pitagorici d'Italia,
fioriva cinque secoli innanzi
l'era volgare. Secondo l'uso
di quei filosofi coltivò
con ispezialità la musica, e
vi riuscì moltissimo. Egli,
secondo Plutarco (<i>Dial. de
Mus.</i>), scritto aveva dei più
celebri musici, e sulla scienza
medesima, de' libri, che
più non esistono (<i>V. Disc.
prelim. p. 111</i>).
</p>

<p>
<span class="smcap">Glauca</span>, celebre sonatrice
di citara, per la sua straordinaria
bellezza e 'l suo valore
nell'arte musica divenne
la favorita del re Tolomeo
Filadelfo d'Alessandria
(<i>Ælian., de Nat. animal. I,
1</i>). Plinio nella stor. natur.
(<i>L. X</i>), Plutarco (<i>de solert.
animal.</i>) ed Eliano (<i>Var.
Hist. L. IX</i>) raccontano,
che essa col suo suono e col
canto attraeva in fino i bruti,
e rendevaseli familiari.
</p>

<p>
<span class="smcap">Gluck</span> (il cav. Cristoforo),
nacque a Neüdorf villaggio
della Boemia nel 1714,
giovane apprese in Praga la
musica, e all'età di 17 anni
portatosi in Italia, fu per
più anni scolare del <i>Sammartini</i>
in Milano. Ma, a
dir vero, questo genio immortale
dee a se stesso tutta
la gloria di avere creato
un sistema musicale-drammatico,
dove tutto è connesso,
dove la musica mai
si slontana dalle situazioni di
persone, di tempi, di luoghi,
e dove l'interesse risulta
<span class="pagenum"><a name="Page_180" id="Page_180"></a>[180]</span>
dall'insieme perfetto di
tutte le parti del dramma e
della musica. “Io ho visto
molte partiture italiane, diceva
a un suo amico <i>Rousseau</i>,
nelle quali si trovano
bellissimi pezzi drammatici,
ma parmi che il solo Gluck
abbia l'intensione di dare a
ciascuno de' suoi personaggi
lo stile che può lor convenire,
e quel che io trovo
più da ammirare si è che questo
stile adottato una volta
non più si smentisce.” (<i>V.
Anecdot. sur le chev. Gluck
par Bern. de Saint Pierre</i>)
Ristretti negli angusti confini
di un articolo, nulla
diremo della vita e delle
innumerevoli composizioni
di questo grand'uomo, nulla
delle fazioni che formaronsi
in Francia dai partigiani
di costui e di Piccini:
specie di guerra che riguardossi
come una parodia
di quella tra' molinisti e giansenisti,
e rimettiamo i Lettori
alle <i>Memorie per servir
alla sua storia</i> pubblicate in
Parigi nel 1791, in 8.º, dove
molto vi ha per altro da
apprendere per le dotte analisi
dell'ab. Arnaud della musica
di Gluck; ed all'artic.
<i>Allemagne</i> dell'Encicl. metod.,
in cui lungamente si
fa la di lui storia. Il celebre
maestro di cappella e
fecondo autore <i>Reichardt</i> nel
1810, ne ha scritto la vita
in tedesco: ma nulla dar può
migliore idea delle profonde
meditazioni da lui fatte
su la sua arte, quanto le due
epistole dedicatorie in fronte
alla sua opera dell'<i>Alceste</i>,
ed a quella di <i>Paride
ed Elena</i>: egli vi si mostra
dadovvero musico-filosofo,
che unendo i precetti alla
pratica “ha più d'ogn'altro
contribuito a ricondurre
nel buon sentiero la musica
teatrale italiana spogliandola
delle palpabili inverosimiglianze
che la sfiguravano,
studiando con accuratezza
somma il rapporto delle
parole colla modulazione, e
dando alle sue composizioni
un carattere tragico e profondo
dove l'espressione,
che anima i sentimenti va del
pari colla filosofia, che regola
la disposizione dei tuoni.”
(<i>Arteaga t. 2</i>). Gluck
<span class="pagenum"><a name="Page_181" id="Page_181"></a>[181]</span>
morì in Vienna d'apoplesia
nel 1787, ricco di 600 mila
franchi in circa. I Tedeschi
riguardano tuttora Gluck
come il primo dei compositori
drammatici, e su i teatri
fanno ancora rappresentare
le sue opere tradotte
nella loro lingua: “Grazie al
possente genio di Gluck (dice
uno de' più celebri scrittori
d'Allemagna, <i>M. Wieland</i>),
eccoci dunque giunti
all'epoca in cui la musica
ha ricuperati i suoi dritti:
egli, egli solo è colui
che l'ha ristabilita sul trono
della natura, d'onde la
barbarie l'aveva fatta discendere,
e d'onde l'ignoranza,
il capriccio e 'l cattivo gusto
tenevanla sinora lontana.” Il
carattere di Gluck era franco
e pieno di rettitudine;
ma focoso, iracondo. “Per
riscaldare la sua fantasia, e
trasportarsi in Tauride, o
Sparta, o nell'Erebo, aveva
d'uopo di situarsi nel mezzo
d'un prato. Ivi col suo
cembalo innanzi, due bottiglie
di sciampagna accanto,
a cielo scoperto scriveva le
due <i>Ifigenìe</i>, i lamenti d'<i>Orfeo</i>,
e le amorose tracotanze
di <i>Paride</i> ec.” (<i>Carpani
Lett. 13</i>). Egli aveva
una nipote, <i>M. Anna Gluck</i>,
che si aveva adottata per figlia,
cantante di una squisita
sensibilità, e che parlava
e scriveva perfettamente
più lingue. Dell'età di 11
anni cominciò ad apprender
la musica da suo zio, ma egli,
in uno di quegli accessi
d'impazienza, che erangli
assai familiari, abbandonolla.
Millico, fortunatamente
venuto allora in Vienna,
offrì allo zio di farne un nuovo
saggio, e colla più grande
soddisfazione di Gluck,
le sue lezioni ebbero un felice
successo. Portossi col suo
zio in Francia, ove ebbe una
graziosa accoglienza dalla
corte. Poco dopo il suo
ritorno in Vienna, cadde
gravemente ammalata; Giuseppe
II, le mostrò un vivo
interesse, con mandare
ogni dì in sua casa per aver
nuove del suo stato; ma ella
morì all'età di 17 anni
nel 1776. Gluck ne fu
inconsolabile: <i>Il a perdu une
nièce charmante</i>, scriveva
<span class="pagenum"><a name="Page_182" id="Page_182"></a>[182]</span>
al Cesarotti M. de Voght,
<i>qui l'attachoit à son art, et
qu'il pleure encore</i>. Evvi una
cantata posta in note da
M. Becke impressa ad Ausburg
nel 1777, intitolata:
<i>Lamento sulla morte della
gran cantatrice Nanetta de
Gluck</i>.
</p>

<p><a id="gn"></a>
<span class="smcap bigword">Gnecco</span>, nato in Genova
fu destinato da' parenti al commercio,
ma il suo genio musicale
lo portò a calcar le orme
degli Anfossi, dei Sacchini,
dei Cimarosa e dei
Paesiello. Egli ha scritto la
musica di più opere buffe,
come le <i>Nozze di Lauretta</i>;
<i>Gli Amanti Filarmonici</i>; <i>La
Prova d'un opera seria</i>; <i>Carolina
e Filandro</i>; <i>I Bramini</i>;
<i>l'Argante</i>; <i>il Pignattaro</i>;
<i>la Cena senza cena</i>;
<i>le nozze de' Sanniti</i>, e la <i>Prova
degli Orazj e Curiazj</i>.
Quel che distingue questo celebre
compositore tra' moderni,
è una maniera facile ed
ingenua, una gajezza libera,
e l'imitazione di Cimarosa
nella parte strumentale. Nel
momento, che la sua riputazione
cominciava a ben stabilirsi,
venne egli da immatura
morte rapito in Torino
nel febbraro del 1811.
</p>

<p><a id="go"></a>
<span class="smcap bigword">Gorsse</span> (Luigi), nelle note
al suo poema <i>Saffo</i> pubblicato
in Parigi nel 1801,
annunzia un'opera col titolo:
<i>Philosophie de la musique</i>.
Per farla bene vi bisognerebbe
un filosofo musico,
il che è raro, od un musico
filosofo, il che è più raro
ancora.
</p>

<p>
<span class="smcap">Gossec</span> (Franc. Gius.),
uno de' tre ispettori, e professore
di contrappunto nel
Conservatorio di musica in
Parigi, formossi da se medesimo,
e non ebbe altro maestro
che la natura. Il solo
studio sulle partiture de'
gran maestri perfezionò il
suo talento; come l'illustre
Haydn, ha mostrato gran pena
di non aver potuto viaggiare
in Italia, e visitar le
diverse scuole di quel paese.
Nel 1774, fu scelto capo della
scuola di canto eretta dal
bar. de Breteuil. All'epoca
della rivoluzione, divenne
<span class="pagenum"><a name="Page_183" id="Page_183"></a>[183]</span>
maestro di musica della guardia
nazionale, e nel 1795 fu
scelto unitamente a Cherubini
e Méhul ispettore e professore
del Conservatorio. I
suoi allievi, hanno per la più
parte riportato il gran premio
dell'Istituto. Gossec
pressochè ottagenario conserva
ne' suoi discorsi e nelle
sue composizioni tutta la vivacità
di un giovine. Sino
all'anno 1810, viveva ancora;
egli ha scritto moltissimo
per teatro e per chiesa,
ma la sua musica non è conosciuta
in Italia, tuttochè
molto applaudita in Francia.
Come scrittore didattico egli
ha pubblicato: <i>Principes élémentaires
de musique</i>, in 2
vol. in fol.
</p>

<p>
<span class="smcap">Gottsched</span> (Giov. Cristiano),
primario professore di
filosofia nell'Università di
Lipsia, e cel. in Germania
per gli sforzi ch'egli fece per
trarre la lingua, la poesia e
la musica dallo stato di barbarie,
in cui erano al suo
tempo. Nel suo <i>Lexicon</i> ossia
<i>Dizionario portatile delle
scienze e belle arti</i>, in 8vo
pubblicato in Lipsia nel 1761,
e nella sua <i>Poesia critica</i>,
egli ha trattato di varj soggetti
di musica. Trovansi in
quest'ultima: 1. <i>Idee sull'origine
ed antichità della musica,
e sulle qualità dell'Ode.</i>
2. <i>Idee sulle cantate.</i>
3. <i>Idee sull'opera.</i> Nelle sue
dissertazioni si trovano molte
notizie storiche. Mitzler
le ha inserite tutte e tre nella
sua Biblioteca con aggiungervi
delle note. Gottsched
morì nel 1765.
</p>

<p>
<span class="smcap">Goulley</span> (M. l'ab.), dell'Accademia
dell'Iscrizioni, nel
di cui quinto vol. vi ha di
lui una <i>Mémoire sur les anciens
Poètes bucoliques de Sicile,
et sur l'origine des instrumens
a vent, qui accompagnoient
leurs chansons</i>, p. 85.
</p>

<p><a id="gr"></a>
<span class="smcap bigword">Graf</span> (Federico), dopo
il 1762 era maestro nella corte
del Principe d'Orange,
di cui vi ha impressa molta
musica, specialmente strumentale.
Lustig dice, che
le di lui opere erano veramente
ricche di armonia, ma
molto poco espressive. Nel
1782, pubblicò all'Haya un'opera
<span class="pagenum"><a name="Page_184" id="Page_184"></a>[184]</span>
didattica col titolo di
<i>Prova della natura dell'Armonia
nel basso continuo</i>,
con sei rami. <i>Ermanno Graf</i>,
di lui minor fratello, dottore
in musica a Oxford, fu
anche un rinomato compositore
in Inghilterra e nella
Germania suo paese natio.
Gl'Inglesi non potendolo persuadere
a restar in quell'Isola,
gli conferirono la dignità
di dottore in musica,
benchè assente nel 1789, ed
egli è il primo tra gli esteri,
che fissando fuori la sua
dimora, abbia ottenuta questa
distinzione.
</p>

<p>
<span class="smcap">Grandi</span> (Guido), abb. de'
Camaldolesi in Pisa, nato in
Cremona, nel 1691, pubblicò
una dotta opera <i>sulla teoria
della musica</i>. Morì quivi
nel 1742.
</p>

<p>
<span class="smcap">Grandval</span> (M.), nel 1732,
egli diè in Parigi al pubblico:
<i>Essai sur le bon goût en
musique</i>: Walther tratta di
lui più a lungo.
</p>

<p>
<span class="smcap">Grassineau</span>, autore di un'opera
che promette molto
secondo il titolo, ma che non
conosciamo. È il titolo <i>Musical
Dictionary</i>, ec. a Londra
1740, in 8vo. Fayolle
dice, che contiene una collezione
di termini tecnici sì
antichi che moderni, ed insieme
la storia, la teoria e
la pratica della musica, con
le spiegazioni di alcune parti
di quest'arte presso gli antichi,
con note sul loro metodo
nella pratica. Vi si aggiungono
curiose Dissertazioni
su i fenomeni de' tuoni
matematicamente considerati,
in quanto hanno de' rapporti
o delle proporzioni cogl'intervalli,
colle consonanze e
dissonanze; il tutto tratto
da' migliori autori greci, latini,
italiani, francesi ed inglesi
(<i>W. Bent Catal. 1791</i>).
</p>

<p>
<span class="smcap">Graun</span> (Carlo Enrico),
maestro di cappella di Federico
II re di Prussia, apprese
il contrappunto dal maestro
Schmidt di Dresda, e
durante questo studio si occupava
ad arricchire la sua
immaginazione e a formare
il suo gusto sull'opere di
Heinich e di Lotti. Nel 1740,
salito Federico sul trono, il
nominò suo maestro, e lo
spedì in Italia per farvi una
compagnia di cantanti pel suo
<span class="pagenum"><a name="Page_185" id="Page_185"></a>[185]</span>
teatro, Graun fecesi quivi
conoscere come compositore
e cantante, e fu generalmente
applaudito sin anco dal
cel. caposcuola Bernacchi.
Come cantante eseguiva egli,
specialmente gli <i>adagio</i>, con
facilità e con gusto: era la
sua voce un <i>tenore acuto</i>, di
poca forza veramente, ma
piacevolissima. Viene da' tedeschi
annoverato tra' migliori
autori classici a motivo della
sua graziosa invenzione,
del carattere ed espressione
delle sue composizioni, della
bella melodia, di un'armonia
chiara non molto strepitosa,
e dell'uso saggio e
dotto insieme ch'egli sa fare
del contrappunto. Si potrebbe
chiamarlo il <i>Leo</i> della
Germania. Vi ha di lui
molta musica d'ogni genere
impressa a Berlino, ed è assai
pregiata specialmente quella
dell'<i>Oratorio della passione</i>,
stampata a Lipsia, la
di cui seconda edizione è del
1766. Hiller ne ha pubblicato
l'estratto per forte-piano,
ed ha scritto la vita dell'autore,
che finì di vivere in
Berlino nel 1769. Il re avendo
saputo a Dresda la morte
di Graun, versò delle lagrime.
</p>

<p>
<span class="smcap">Gresnik</span> (Ant. Feder.),
nato in Liegi nel 1753, fu
dalla prima età in Italia, e
studiò musica nel conservatorio
di Napoli sotto il famoso
Sala. Chiamato in Londra
a comporre per teatro,
scrisse il <i>Demetrio</i> e ne ottenne
il posto di soprintendente
della musica del principe
di Galles. Sul principio
della rivoluzione venne
a Parigi, ove diè molte opere
che ottennero gran successo
sul teatro. Finalmente
compose pel <i>teatro delle arti</i>
la musica della <i>Selva di Brama</i>,
dramma in 4 atti, nella
quale impiegò tutta la sua
attenzione credendo di potervi
compitamente stabilire
la sua riputazione, quando
dopo otto mesi di fatiche e
di sollecitudini, venne a sapere
che la sua musica non
si era ricevuta che a <i>correzione</i>,
il che fu per lui un
<span class="pagenum"><a name="Page_186" id="Page_186"></a>[186]</span>
colpo di morte. Gresnick fu
rapito all'arte nel 1799, all'età
di 47 anni. Nelle sue opere
si trova facilità, purità,
correzione, una cantilena piacevole,
e molta grazia negli
accompagnamenti.
</p>

<p>
<span class="smcap">Gretry</span> (Andrea-Ernesto),
nato a Liegi nel 1741, a 4
anni di sua età era già sensibile
al ritmo musicale, e
poco mancò che questo primo
istinto non gli costasse
la vita. Era egli solo: il bollimento,
che facevasi in una
pentola di ferro, fissò la sua
attenzione; al rumore di questa
specie di tamburo cominciò
a dansarvi attorno; volle
poi vedere come operavasi
nel vaso quel moto periodico,
e lo voltò sossopra in
un fuoco di carbone fossile
ardentissimo. L'esplosione
fu così forte ch'egli cadde
a terra soffocato e scottato
quasi tutto nella persona.
Quest'accidente gli rese poi
per sempre la vista debole.
Nel 1759, lasciò la patria per
portarsi in Roma affinchè si
perfezionasse nella musica,
e ne ebbe gl'insegnamenti
da più maestri, ma <i>Casali</i>
è il solo che egli come tal
riconosce. In Roma aveva
già egli fatto sentire alcune
sue scene italiane e sinfonie,
allorchè gl'impresarj del teatro
d'Alberti gl'incaricarono
di porre in musica due
intermezzi, le <i>Vendemmiatrici</i>.
Il successo che vi ottenne
all'entrar di quella carriera
fu un felice presagio di
tutti quelli ch'egli ha di poi
ottenuto. In mezzo alle infinite
e strepitose attestazioni
che ne ricevette, lusingollo
maggiormente la nuova,
che Piccini aveva approvata
in pubblico la sua musica,
aggiungendo: <i>Principalmente
perchè egli non va
per la via comune</i>. Così ben
accolto, applaudito nella capitale
dell'Italia, che ben
può dirsi la città della musica,
Gretry vi proseguiva i
suoi travagli e i suoi studj,
allorquando fu invitato a portarsi
in Francia, dove per
un'infinità di opere buffe da
lui scritte dal 1769 sino al
1797, si ha stabilito a ragione
un nome illustre in questa
carriera. “Tutte le sue
opere lo han posto nel primo
<span class="pagenum"><a name="Page_187" id="Page_187"></a>[187]</span>
rango de' compositori di
questo genere, dice M. Fayolle;
come Pergolese si è
prefisso di prendere la declamazione
per tipo dell'espression
musicale. Quando
i critici lo hanno accusato di
difetti contro l'armonia, <i>So
bene</i>, egli ha risposto, <i>di averne
fatti alle volte, ma io
voglio farne. La verità di
espressione</i> è in fatti l'idolo
di M. Gretry.” Nel 1790
egli pubblicò in Parigi, <i>Mémoires
ou Essais sur la musique</i>,
un vol. in 8vo, di
cui il Governo ne ha data
una nuova edizione nel 1793
in tre vol. in 8vo. Il primo
contiene la vita musicale dell'A.,
ed alcune osservazioni
sulle opere, che sono molto
giovevoli a' giovani compositori.
Gli altri due tomi
si raggirano sulla morale,
sulla metafisica, e la più parte
delle sue vedute sono di
un uomo d'ingegno e di un
filosofo. Nel 1802, Gretry
diè al pubblico, <i>Méthode simple
pour apprendre à préluder
en peu de tems avec toutes
les ressources de l'armonie</i>.
Mercè siffatto metodo, in meno
di tre mesi una nipote
dell'A., in età di 15 anni,
sapendo appena legger le note,
con pochissima cognizione
della posizione delle mani
sul cembalo, ha compreso
e messo in pratica il sistema
dell'armonia, sino a
destar maraviglia agli stessi
compositori. M. Gretry viveva
tuttora nel 1813, e si
occupava alla pubblicazione
di un'altra opera, che ha
per titolo: <i>Reflexions d'un
solitaire</i>, di cui ne aveva già
compito il sesto tomo, e nella
quale tratta egli delle arti
in generale, ed in ispezialità
della musica. All'ingresso
del teatro dell'opera
comica in Parigi si è eretta
la statua di questo grand'uomo
in marmo bianco, e M.
Simon ne ha incisa l'immagine.
<i>Non senza un'estrema
soddisfazione</i>, dice egli stesso
ne' suoi Saggi sulla musica,
<i>mentre io dimorava in
Roma, venni a sapere da molti
musici provetti, che la mia
taglia, la mia fisonomia faceva
per la rassomiglianza
rammentar loro Pergolese</i>.
Carpani dopo aver formata
<span class="pagenum"><a name="Page_188" id="Page_188"></a>[188]</span>
una galleria, nella quale paragona
i più rinomati compositori
ai grandi pittori,
“anche in musica, egli dice,
vi sono i suoi <i>manieristi</i>,
e non senza merito. A capo
di essi potete pure liberamente
collocare il <i>Gretrì</i>,
e dopo di lui quasi tutt'i
giovani compositori italiani
e tedeschi de' nostri giorni, e
tutt'i francesi d'ogni età.”
</p>

<p>
<span class="smcap">Grimm</span> (Feder. barone di),
consigliere di stato dell'imperator
delle Russie, morto
a Gotha nel 1807, era nato
a Ratisbona l'anno 1723. Dopo
avere terminati i suoi studj
accompagnò in Parigi il
conte di Schombergh, ministro
del re di Polonia, ove
diessi tutto allo studio delle
belle lettere, e divenne
assai famigliare di Voltaire,
di Helvezio, di Diderot, d'Alembert
e del barone d'Holbach.
Per più anni mantenne
un commercio letterario
con molti principi dell'Europa,
e ricevette de' contrassegni
molto distinti di
stima dal gran Federico, da
Caterina II, da Gustavo III,
a da Ernesto duca di Saxe-Gotha,
che nel 1772 lo nominò
suo ministro presso la
corte di Francia, ed allorquando
i furori della rivoluzione
l'obbligarono, come
gli altri ministri, a lasciar
Parigi, gli offrì nella sua corte
un onorevole asilo. Grimm
era un amatore filosofo della
musica, e più opere intorno
alla medesima abbiamo
di lui pregevolissime. 1.
<i>Lettre sur l'opera d'Omphale</i>,
in 8vo, Paris 1752, che
contiene delle riflessioni di
buon senso sulla musica drammatica,
onde con ragione
vien lodata da Rousseau, e
da Arteaga (<i>Dict. art Duo,
e Rivol. t. 1</i>). 2. <i>Lettre à
M. Raynal, sur les remarques
au sujet de sa lettre sur
Omphale</i>, nel Mercurio dello
stesso anno. 3. <i>Le petit
prophète</i> in 8vo 1753. Quest'operetta
fece allora molto
fracasso, perchè metteva in
ridicolo la musica francese:
si trova ancora nel t. 2 dell'Opere
di Rousseau dell'edizione
di Neufchatel 1764, e
fassi leggere con piacere. 3.
<i>L'Almanach historique et chronologique
de tous les spectacles
<span class="pagenum"><a name="Page_189" id="Page_189"></a>[189]</span>
de Paris</i>, in 12º dal
1762, sino all'anno 1789.
Arteaga a lui attribuisce in
oltre: <i>Discours sur le poème
lirique</i> (<i>loc. cit. p. 58</i>).
</p>

<p>
<span class="smcap">Griselini</span> (Francesco), di
più Accademie scientifiche,
e Società economiche di Europa,
e Segretario di quella
di Milano, è autore di un
<i>Dizionario delle arti, e de'
mestieri</i>, ch'è stato continuato
dall'ab. <i>Marco Fassadoni</i>,
Venezia 1768, tom. 10
in 4º. “Il celebre compositore
di questo Dizionario,
generoso campione dell'umanità,
non contento di giovare
in altri modi al pubblico
bene, ha voluto illustrare
la nostra Italia, presentandole
l'opera suddetta.”
Quest'è l'elogio, che ne han
fatto gli autori dell'<i>Estratto
della Letteratura Europea</i>.
Nel tomo nono si tratta a
lungo della musica secondo
tutte le sue divisioni con somma
erudizione, con giudiziosa
scelta, e con buoni precetti
intorno alla teoria ed
alla pratica.
</p>

<p>
<span class="smcap">Grosley</span>, nato a Troyes
nel 1718, e quivi morto nel
1785. La sua opera <i>Observations
sur l'Italie et les Italiens,
par deux gentilhommes
svédois</i>, contiene l'istoria
della musica, e più materiali
intorno a' moderni musici
di quel paese, nel 1766
se n'è fatta una traduzione
tedesca a Lipsia, d'onde il
maestro Hiller ne ha tratta
la storia della musica per il
2º tomo de' suoi annali.
</p>

<p>
<span class="smcap">Gruber</span> (Giov. Sigismondo),
figlio di Giorgio Gruber
cel. maestro di cappella
a Nuremberg, morto nel 1765;
era quivi dottore in dritto
e nel 1783, pubblicò in tedesco:
<i>Letteratura della musica</i>,
ovvero <i>Istruzione per
conoscere i migliori libri di
musica</i>, in 8vo. Egli vi ha
classificate le opere secondo
le materie che trattano: non
è che un Saggio ancora molto
imperfetto. Nel 1785 diè
ancora alla luce in Nuremberga
<i>Beytræge</i> ec., o <i>Catalogo
alfabetico degli autori
di musica</i> ove trovansi delle
opere rare: e finalmente nel
1786, pubblicò a Francfort
e a Lipsia la <i>Biografia de'
più celebri musici</i>.
<span class="pagenum"><a name="Page_190" id="Page_190"></a>[190]</span>
</p>

<p><a id="gu"></a>
<span class="smcap bigword">Guadagni</span> (Gaetano), cav.
della Croce di S. Marco, e
cantante di contralto celebre
per i suoi talenti e la sua
liberalità non comune a questa
specie di semiuomini, era
di Padova. In Italia, in Francia,
e nel 1766, in Londra,
colla sua particolare abilità
nel recitativo e nell'azione
diè a divedere a qual grado
di perfezione erasi levata allora
nell'uno e nell'altro genere
la sua nazione. L'elettrice
di Sassonia M. Antonietta
molto intendente, e
compositrice di musica, conosciuto
avendolo in Verona
nel 1770, seco il condusse
a Monaco, dove Massimiliano
Giuseppe lo prese
al suo servigio e gli accordò
il più gran favore sino
alla morte: nel 1776 Guadagni
venne a Potsdam, e
Federico II dopo averlo sentito
donogli una scatola d'oro
guernita di diamanti, la
più ricca ch'egli abbia mai
regalata. Tornò quindi in
sua patria, e vi fu cantore
nella cel. chiesa di S. Antonio
coll'onorario di 400 ducati,
per cantar solo nelle
quattro gran feste dell'anno.
Egli viveva ancora nel 1790,
era assai ricco, ma usava con
isplendidezza de' suoi beni;
più tratti citansi onorevoli
della sua beneficenza e generosità.
Quei che l'hanno inteso
assicurano, ch'egli era
il primo nel suo genere, sì
per la sua avvenenza, come
per il gusto, l'espressione e
l'azione nel suo canto.
</p>

<p>
<span class="smcap">Guarducci</span> (Tommaso),
di Montefiascone, uno de'
primi cantanti d'Italia per
l'espressione, e uno de' migliori
allievi del Bernacchi,
e fecesi ammirare su i teatri
più rinomati italiani e su quello
di Londra verso la medietà
del p. p. secolo. Nel 1770
lasciò interamente il teatro
per vivere nel seno della sua
famiglia, passando l'inverno
in Firenze, e l'està a Montefiascone,
ove possedeva una
casina in campagna riccamente
addobbata.
</p>

<p>
<span class="smcap">Guerrero</span> (don Pedro),
spagnuolo, uno de' più distinti
maestri di musica del
secolo 16.º, passò in Italia
la più parte di sua vita, e
<span class="pagenum"><a name="Page_191" id="Page_191"></a>[191]</span>
molto quivi contribuì ai progressi
dell'arte. Vi sono di
lui sei messe sul gusto di
quelle del Palestrina assai
stimate.
</p>

<p>
<span class="smcap">Guglielmi</span> (Pietro) nacque
a Massa Carrara nella Toscana
da Giacomo Guglielmi
maestro di cappella del duca
di Modena, da cui prese
le prime lezioni di musica
sino all'età di 18 anni. Studiò
quindi in Napoli nel conservatorio
<i>di Loreto</i> sotto il
cel. Durante. Guglielmi non
annunziava delle grandi disposizioni
per la musica, ma
Durante il soggettò agli aridi
studj del contrappunto e
della composizione. Sortì egli
dal conservatorio all'età
di 28 anni, e cominciò quasi
tosto a scrivere per i principali
teatri d'Italia delle opere
buffe e delle serie, e vi
riuscì egualmente. Fu richiesto
in Vienna, a Madrid, a
Londra, e tornò in Napoli
in età di presso a 50 anni.
Questa fu l'epoca, in cui tutte
le facoltà del suo spirito
acquistarono più d'attività,
ed in cui sparse la più viva
luce il suo genio: trovò egli
il gran teatro di Napoli
occupato da due primarj talenti,
che ne contendevano
a gara la palma, Cimarosa e
Paesiello: vendicossi nobilmente
dell'ultimo, di cui
aveva ragion di lagnarsi; ad
ogni opera del suo rivale una
sua ne opponeva, e ne restò
sempre vittorioso. Papa
Pio VI nel 1793, offrigli il
posto di maestro di cappella
di S. Pietro, e questo ritiro
fu per Guglielmi a' 65
anni della sua vita, occasione
di distinguersi nella musica
di chiesa. Egli morì a
19 di novembre 1804, di sua
età 77. Contansi più di due
cento opere scritte da lui:
un canto semplice, naturale
ed amabile, un'armonia pura,
ma piena insieme, un
estro ed una fantasia originale
ne formano il carattere.
Carpani lo paragona a Luca
Giordano: Zingarelli riguarda
il <i>Debora e Sisara</i>, come
il capo d'opera di Guglielmi.
</p>

<p>
<span class="smcap">Guglielmi</span> (Pietro-Carlo),
figlio del precedente, che
colle sue composizioni sostiene
la gloria e la riputazione
del padre. All'età di 20 anni
<span class="pagenum"><a name="Page_192" id="Page_192"></a>[192]</span>
mostrossi degno di lui,
per lo brillante successo ottenuto
sul gran teatro di Napoli,
e confermato in appresso
da altri non men meritati
successi sul teatro di Roma
e su quei dell'Italia e di
Londra. Nel 1803, scrisse
egli in Palermo l'oratorio del
<i>Sedecia</i> per il teatro di S.
Cecilia, che ebbe un felicissimo
incontro. Come suo
padre ha posto in musica l'opera
<i>I due gemelli</i>, che si
crede essere la migliore sua
opera. <i>Le false apparenze</i>;
<i>Le nozze senza marito</i>; <i>I cacciatori</i>;
<i>La Contessa bizzarra</i>;
<i>La serva innamorata</i> ed altre
sue opere buffe sono state
molto apprezzate in Italia e
in Inghilterra, dove attualmente
egli dimora. <i>Giacomo</i>,
suo minor fratello ed egregio
cantante di tenore nacque
a Massa Carrara nel 1782,
studiò il solfeggio sotto il
cel. Mezzanti, ed il canto
sotto Nicolò Piccini, nipote
del gran Piccini. Cominciò
la sua carriera di tenore dal
teatro d'<i>Argentina</i> in Roma,
e passò quindi a Parma, a
Napoli, a Firenze, a Bologna,
a Venezia, a Amsterdam
e finalmente a Parigi,
dove attualmente risiede come
cantante nel teatro dell'opera
buffa.
</p>

<p>
<span class="smcap">Guido</span> d'Arezzo, nome celebre
nell'arte, intorno al
quale si sono divisi gli scrittori
o accordandogli troppo
o scemando più del dovere
la sua gloria. M. Forkel nella
sua dotta storia della musica,
t. 2, prende saggiamente
la via di mezzo, e si riduce
ad osservare che all'epoca
in cui visse Guido, eravi
una grande incertezza e
variazione su i principj della
musica, e sulla maniera di
notarla. Guido più che i suoi
predecessori e contemporanei
vide chiaramente in questa
materia; scelse ciò che credette
esservi di meglio nei
metodi sino allora proposti,
compilò i precetti, formonne
un corpo di dottrina, e
soprattutto applicossi all'insegnamento
della lettura musicale.
I straordinarj successi
che ne ottenne, sì per l'eccellenza
del metodo, come
per l'arte con la quale presentar
sapeva le sue idee,
<span class="pagenum"><a name="Page_193" id="Page_193"></a>[193]</span>
fissarono su di lui l'attenzion
generale, annoverar lo fecero
tra gli inventori di primo
ordine, e gli si attribuirono
moltissime scoperte, ch'egli
aveva avuto il solo merito
di render utili. Si sa che
Guido verso la fine del decimo
secolo fu monaco dell'ordine
di S. Benedetto nel
monastero della Pomposa:
che quivi inventò o dispose
il suo nuovo metodo di notare
e di leggere la musica,
che vi stabilì una scuola per
insegnarne la pratica: che
mercè la sua nuova maniera,
i scolari, cui da prima non
bastavan dieci anni per imparare
a legger la musica, al
termine di alquanti giorni
giungevano a diciferar un canto,
ed in meno di un anno
divenivano abili cantori: che
non gli mancarono tra' monaci
stessi degli invidi e de'
rivali che aspramente il perseguitassero,
sicchè gli fu d'uopo
di abbandonare il suo
monastero e di fuggirsene altrove.
Si sa inoltre ch'egli
cavò le note della sua scala
dalla prima strofe dell'inno
di S. Giovanni; ma per più
estesi dettagli sulla sua vita,
e sulle sue opere, che non
per altro oggetto possono
leggersi, se non per conoscer
solo lo stato della musica al
suo tempo, rimettiamo i lettori
ad una interessante <i>Dissertazione
sulla vita e le opere
di Guido d'Arezzo</i> con
dotte note ultimamente pubblicata
in Italia dal <i>Sig. Angeloni
da Frosinone</i>, ed al
secondo volume della Collezione
dell'ab. <i>Gerbert</i>, dove
si trovano delle notizie intorno
alla vita, e tutte le
opere ch'egli potè discoprire
dello stesso Guido.
</p>

<p>
<span class="smcap">Guys</span> (M.), pubblicò in
Parigi nel 1776, <i>Voyage littéraire
de la Grèce, ou Lettres
sur les Grecs anciens et
modernes</i>. La lettera trentesima
ottava tratta della musica
presso i Greci.
</p>

<p><a id="gy"></a>
<span class="smcap bigword">Gyrowetz</span> (Adalberto),
nato circa 1756 in Vienna,
è piuttosto un amatore anzichè
professore di musica,
sebbene compositor fecondissimo,
ha attualmente il suo
impiego nella cancelleria di
<span class="pagenum"><a name="Page_194" id="Page_194"></a>[194]</span>
Vienna. Egli ha fatto singolarmente
il suo studio sulle
opere dell'Haydn, ed ha pubblicate
41 opere, in cui ne
ha imitato lo stile, di sinfonie,
di quartetti e di quintetti.
Abbiamo di lui in oltre
sonate di forte-piano e
concerti di molto gusto.
</p>

<hr />

<h2>
H
</h2>

<p><a id="ha"></a>
<span class="smcap bigword">Haensel</span> (Giov. Daniele),
nato a Goldberg nel 1757,
allievo di Türck, è attualmente
maestro di musica a
Halle. “L'<i>Haensel</i>, dice
Carpani, il <i>Krommer</i>, il <i>Rombec</i>,
dotti insieme e melodiosi,
scarseggiano ora di produzioni;
forse le circostanze
de' tempi li consigliano a ciò
fare; lo smercio essendo diminuito,
gli stampatori di
musica non vogliono pagare
che poco le produzioni, e
quindi gli autori se le tengono
nello scrigno: chi ne
discapita è l'arte.” (<i>Lett. 15</i>)
</p>

<p>
<span class="smcap">Hambois</span> (Giov.), dottore
in musica del sec. 15º nell'università
di Cambridge o di
Oxford, benchè fosse tenuto
peritissimo in tutte le arti,
fatto aveva però della musica
il principale suo studio,
gli scrittori di sua vita affermano,
che per la cognizione
dell'armonia, per la combinazione
delle consonanze,
per l'arte di preparare e salvare
le dissonanze, egli sorpassava
tutti quei del suo
tempo (<i>Enciclop. method.
p. 83</i>).
</p>

<p>
<span class="smcap">Haremberg</span> (Giov.), professore
a Brunswick, pubblicò
quivi nel 1753, <i>Commentatio
de re musicâ vetustissimâ</i>,
etc., dove tratta degl'instromenti
de' Greci, ed
Ebrei.
</p>

<p>
<span class="smcap">Harpe</span> (Giov. Franc. de
la), noto abbastanza per il
suo <i>Corso di letteratura in
16 vol. in 8vo</i>, dove si trovano
profonde cognizioni in
ogni genere, e una delicata
critica, è morto in Parigi
nel 1803. Nel suo <i>Journal de
politique et de littérature</i>, a
Paris 1777, prese egli parte
alla guerra musicale di quel
tempo, diè il suo giudizio
sulle produzioni di Gluck,
e molte belle riflessioni offrì
sulla musica rappresentativa,
<span class="pagenum"><a name="Page_195" id="Page_195"></a>[195]</span>
ma dalla fazione opposta venne
attaccato di non essere
egli esatto parlando di musica,
tanto più che dichiarato
si era di non saperne.
A questo proposito egli dice
che nelle arti vi sono due
parti, l'una elementare, l'altra
meccanica: la prima
non è conosciuta che dagli
artisti, ed essi soli sono in
dritto di parlarne. L'altra
è il risultato delle operazioni
di un'arte, ed ha per giudice
chiunque sia fornito di
un retto senso e d'organi
sensibili. Se non vuolsi ammettere
questo principio, sarebbe
d'uopo che gli artisti
non avessero per giudici che
i loro simili. Un uomo, che
non sa la composizione, non
dirà che tale musica sia corretta,
scientifica; non ragionerà
sulle combinazioni dell'armonia,
o sugli andamenti
di una frase musicale, e quindi
nulla io ho detto di tali
cose. Ecco <i>i mezzi dell'arte</i>:
io non voglio entrarvi. Ma
quest'aria in quella situazione
ha l'espressione bastevole?
Questo canto è variato
o monotono? è povero o
ricco? riunisce le modulazioni
che portar devono nell'anima
quel tal sentimento?
ecco ciò che ha dritto di esaminar
ciascun uomo, purchè
non sia sfornito di orecchio
e di buon senso: ec.
Molte altre riflessioni possono
quivi leggersi con profitto.
</p>

<p>
<span class="smcap">Harington</span>, dottore in musica,
fondatore della società
armonica di Bath, e uno
de' più pregiati poeti moderni
dell'Inghilterra, benchè
semplice dilettante vien
considerato come un buon
compositore tra gl'Inglesi.
La musica, ch'egli ha posto
alle sue poesie, è piena
d'espressione e di melodia,
e nella strumentale riesce molto
nel genere tenero e patetico.
</p>

<p>
<span class="smcap">Harris</span> (James), scrittore
assai distinto, morto in Londra
nel 1780. La prima opera
ch'egli pubblicò nel 1774
contiene tre <i>Memorie sulle Arti
in generale, sulla Pittura,
la Poesia e la Musica</i>.
Lord Malmesbury suo figlio
l'ha pubblicata nuovamente
con le altre di lui opere, e
<span class="pagenum"><a name="Page_196" id="Page_196"></a>[196]</span>
la sua biografia nel 1801,
Londra, 2 vol. in 4.º. Ve
ne ha ancora una traduzione
tedesca a Halle 1780.
</p>

<p>
<span class="smcap">Harrison</span> (John), dotto
meccanico inglese morto in
Londra nel 1776. Nella sua
giovinezza fu il capo d'una
cel. società di cantanti di
chiesa: ha fatti molti sperimenti
sul tuono e la scala
de' tuoni, mediante un particolar
monocordo di sua invenzione,
e che vien da lui
descritto in una sua opera
pubblicata in Londra nel
1775 sotto il titolo di <i>Description
concerning ec.</i>; o <i>Descrizione
d'un meccanismo per
giungere ad una misura esatta
e sicura del tempo</i>. Egli
pretende darvi una divisione
meccanica dell'ottava secondo
la proporzione che esiste
tra i raggi o il diametro
di un circolo e la sua
circonferenza. Quest'opera
fu criticata come l'effetto della
sua decrepitezza.
</p>

<p>
<span class="smcap">Hasse</span> (Giov. Adolfo),
detto il <i>Sassone</i>, apprese da
prima in Germania la musica,
ed all'età di 18 anni
scrisse l'<i>Antigono</i>, che fu
assai ben accolto a Brunswick.
Ma egli sin allora erasi abbandonato
al suo genio, senza
sottomettersi a' profondi
studj del contrappunto: ne
sentì la sconvenevolezza, e
prese la risoluzione di venir
ad apprenderlo in Italia. Egli
giunse in Napoli nel 1724,
e studiò da prima sotto Porpora,
ma tra' grand'uomini
che quivi allora fiorivano
particolarmente distinguevasi,
come il più gran maestro
di quell'epoca, Alessandro
Scarlatti. Hasse ardentemente
bramava poter trar
profitto dalle lezioni e da'
consigli di questo valentuomo,
ma non osava fargliene
la proposizione, sul timore
che le sue finanze non
gli permettevano di ricompensarnelo
secondo il merito.
Rincontrato avendolo in
una compagnia, i suoi talenti,
la sua modestia e i riguardi
che mostrava per lui
gli conciliarono l'affezione
di quel grand'uomo, che cominciò
sin d'allora a chiamarlo
suo figlio, e si offrì di
buon grado a dargli delle
lezioni. Nel 1725, scrisse in
<span class="pagenum"><a name="Page_197" id="Page_197"></a>[197]</span>
Napoli un <i>Dialogo</i>, il quale
eseguito dinanzi ad una
scelta udienza fu unanimamente
applaudito, e poco
tempo dopo scrisse per il
teatro reale un'opera, che
stabilì compitamente la sua
riputazione. Da lì in poi
tutti i gran teatri dell'Italia
si disputarono la gloria
di aver Hasse per maestro.
In Venezia fu oltracciò scelto
per precettore di un conservatorio
e scrisse per lo
stesso un <i>Miserere</i> a 2 soprani,
2 contralti, 2 violini, violoncello
e basso, di cui ne
chiamò divina la musica il
P. Martini. Fu quindi chiamato
a Dresda, a Londra,
e a Vienna dove, dopo il
1762 sino al 1766 scrisse
sei opere, e nel 1769 compose
il suo capo d'opera <i>Piramo
e Tisbe</i>, la di cui musica
differente dall'altre sue
produzioni non invecchia mai.
Nel 1771, scrisse la sua ultima
opera <i>Ruggiero</i> in Milano
per le nozze dell'arciduca
Ferdinando, e si rese
quindi in Venezia per passarvi
tranquillamente il resto
dei suoi giorni. Nel 1780,
compose un <i>Te Deum</i> che
fu cantato dinanzi a Pio VI,
e quivi morì nel 1783. Pochi
anni prima aveva composto
un <i>Requiem</i> che servir
doveva pe' suoi funerali,
e di cui mandonne copia in
Dresda al cel. Schuster. Quest'opera
dà a divedere la
forza che conservava ancora
in un'età molto avanzata.
Le sue composizioni per teatro,
per chiesa, per camera
sono innumerabili: egli
ha messo in musica tutti i
drammi del Metastasio, sino
a due tre ed anche quattro
volte, e può dirsi che
il suo stile appartiene al secol
d'oro della musica, in
cui il semplice e 'l naturale
bastavano per incantare l'orecchio
e soddisfare il gusto.
La riputazione, ch'egli acquistossi,
corrisponde interamente
al suo merito. Hasse era
d'una bella figura: aveva un
cuore eccellente, e molta nobilezza
ne' suoi sentimenti.
In Napoli la familiarità, ch'egli
contrasse col Marchese
Vargas uomo di gran letteratura
e religioso insieme,
fecegli abbjurare ancor giovane
<span class="pagenum"><a name="Page_198" id="Page_198"></a>[198]</span>
gli errori di Lutero ed
abbracciare il cattolicismo
(<i>Mattei el. di Jommel.</i>).
</p>

<p>
<span class="smcap">Hasse</span> (Faustina Bordoni)
moglie del <i>Sassone</i>, nata in
Venezia fu una delle più famose
cantanti del sec. 18º,
ammirata da per tutto ove
cantava sulla moderna maniera
del Bernacchi, la di
cui scuola impegnossi a propagare.
In Firenze si arrivò sino
ad improntar una
medaglia in suo onore; cantò
in Vienna e in Londra
coll'appuntamento di 12500
scudi. A Dresda sposò il cel.
Hasse, che ella aveva inteso
nel 1727 in Venezia, e preso
avevalo sin d'allora sotto
la sua protezione.
</p>

<p>
<span class="smcap">Haudenger</span>, nel 1782 eseguì
a Manheim un <i>tonometro</i>
inventato dal cel. ab. Vogler.
Quest'instromento, approvato
dall'accademia delle
scienze di Parigi, può essere
sostituito al monocordo
de' Greci. Il <i>tonometro</i> mostra
con la più grande precisione,
se le proporzioni di
un tuono all'altro sono più
vicine, più semplici, più
piacevoli, ovvero se sono più
distanti e meno aggradevoli.
(<i>V. Alman. Music. 1783,
p. 58.</i>)
</p>

<p>
<span class="smcap">Hawkins</span> (John), dotto
Inglese ed amatore di musica
in Londra sua patria, fu
uno di quegli uomini rari,
che co' loro talenti e colle
eminenti virtù sociali si sono
resi commendevolissimi.
Egli aveva ereditata dal dot.
Pepusch una collezione considerevole
di opere teoriche
e pratiche di musica. Questa
collezione unita a una
gran quantità di notizie, ch'egli
aveva raccolto per lo spazio
di 16 anni, poselo in
istato di comporre l'eccellente
opera col titolo <i>A
general history ec.</i>, cioè <i>Storia
generale della scienza e
pratica della Musica</i>, in 5
grossi vol. in 4º, Londra 1776,
che dedicò e presentò egli
stesso a S. M. Brittannica.
L'edizione presso Payne ne
è superba, sì per l'impressione,
come per i rami di
musica e dei ritratti di 58
celebri artisti con la loro
biografia: è un peccato che
non se ne sia fatta una traduzione
nè in Francia, nè
<span class="pagenum"><a name="Page_199" id="Page_199"></a>[199]</span>
in Italia. Hawkins è morto
di paralisia nel 1789, in età
di 70 anni.
</p>

<p>
<span class="smcap">Haydn</span> (Giuseppe), nacque
nel 1732 in un villaggio
dell'Austria detto Rohrau
da un fabbricator di carri e
da una cuoca, ambi cattolici,
e tale visse e morì l'Haydn,
esattissimo osservatore dei doveri
della sua Religione. Mostrò
sin da fanciullo molta
disposizione per la musica,
ma la sua povertà non gli
permise di aver un maestro:
comperatisi i libri teorici del
<i>Mattheson</i>, del <i>Fux</i>, del <i>Bach</i>
e del <i>Kirberg</i>, si mise a svolgere
giorno e notte quelle carte,
e a capirne ciò che poteva.
Questo metodo di solitaria ricerca
contribuì non poco a
fargli scoprire delle cose nuove,
delle combinazioni non
indicate, de' modi felici e
peregrini. Egli s'aprì delle
vie sconosciute, principalmente
pella collocazione
degli accordi, pella maniera
di condurre le cantilene,
non che di piantare ed intrecciare
le fughe, per cui,
sostenuto dal suo ricchissimo
ingegno, apparve poi quell'originale
cui tutta la musica
Europea ha preso per suo
modello. Tale e tanto era
il piacere che l'Haydn provava
in questi suoi studj e
tentativi, che povero come
era, gelando di freddo e morto
di sonno accanto del suo
sdruscito cembalaccio, diceva
d'esser più felice di un
re, e non aver conosciuto poi
in vita sua felicità maggiore.
Il giovane Haydn, tanto smanioso
d'imparare quanto povero
di mezzi trovò il modo
d'insinuarsi in Vienna in
casa di Corner ambasciadore
di Venezia, con cui abitava
il cel. <i>Porpora</i>. Egli si
mise a far di tutto per entrare
in grazia di quel lurido
Napolitano stizzoso ed ottenerne
i sospirati armonici
favori. La mattina pertempo
balzava da letto e spazzava
l'abito, puliva le scarpe
del Porpora e gli raffazzonava
la decrepita parrucca.
Questi, uomo poco socievole
ed oltremodo rozzo
di maniere, gli regalava in
premio delle rampogne; ma
vedendosi servito per nulla,
e conoscendo nel modesto
<span class="pagenum"><a name="Page_200" id="Page_200"></a>[200]</span>
giovinetto molta disposizione
e gran brama d'istruirsi,
si lasciava commovere a sbalzi,
e gli dava qualche buon
lume e precetto, sia pel canto,
sia per l'accompagnamento,
massimamente che doveva
accompagnare spesso le
difficili sue composizioni, dotte
e di bassi non facili ad
indovinarsi. Nel tempo stesso,
egli esaminava le partiture
del profondo <i>Eman. Bach</i>;
beveva i precetti di <i>Fux</i>; ne
carpiva dal <i>Porpora</i>, interrogava
per molte e molte ore
della notte il suo fido clavicembalo,
e faceva attenzione
a quanto udir poteva
di lodata musica di altri autori.
A questo modo imparando
da tutti: e non procedendo
sotto l'immediata
direzione di nessuno, giunse
a formarsi uno stile tutto
suo, e ad ottenere il pregio
d'essere <i>originale</i>, capace
di produrre, come lo
fece, una rivoluzione nella
musica instrumentale, aprendo
nuove strade ignote ai
Greci, a' Fiamminghi, agli
Italiani, ed a quanti lo precedettero
antichi e moderni.
Cominciò da prima a scrivere
de' <i>Trio</i>, che subito per
la singolarità dello stile, ed
il lecco che li condiva, scorsero
per le mani di tutti.
Le belle ideine dell'Haydn,
che aveva allora poco men
di vent'anni, il suo brio,
le sue veneri, le licenze che
si prendeva, gli eccitarono
contro tutti i barbuti legislatori
di musica. Si credette
trovare in quelle composizioni
errori di contrappunto,
modulazioni ereticali,
e mosse troppo ardite.
Ma l'Ercole in fascie non temeva
i serpenti, e prese anzi
maggior concetto di se
per la guerra che gli facevano
maestri di tanto grido,
si pose ad arricchire ed a
perfezionare tanto più quel
suo stile, ch'era stato capace
di far nascere sì fatto romore,
e pubblicò nuove produzioni,
le quali ben presto
spuntarono i denti alla
critica, rendendo insieme circospetta
l'invidia, ed estatica
l'arte. Fra questo mentre
ebbe egli la fortuna di convivere
coll'unico fra i poeti
che mancasse agli antichi,
ed una stessa casa accolse allora
il primo poeta del secolo,
<span class="pagenum"><a name="Page_201" id="Page_201"></a>[201]</span>
ed il primo sinfonista
del mondo. Il <i>Metastasio</i>
era nato col buon gusto nelle
vene: ogni suo detto lo
spirava. Amante ed intelligentissima
di musica, quell'anima
sovranamente armonica
gustava i talenti del giovane
tedesco, e gli dava
coraggio e precetti, oltre
all'insegnargli, conversando
la lingua italiana. Haydn l'apprese
sì bene, che nelle
sue composizioni italiane non
isbagliò mai un accento; errore,
dal quale non vanno
esenti talvolta i più vantati
fra i maestri d'Italia. Entrò
egli dipoi in casa del principe
Esterhazy, appassionato
filarmonico, e dovizioso,
che aveva al suo servizio una
scelta e numerosa orchestra,
alla cui testa fu posto
Haydn; onde agiatissimo
divenne, e proseguì con più
gloria la sua carriera. Dividonsi
le fatiche dell'Haydn
in tre classi: le musiche instrumentali,
le sacre e le teatrali.
Nelle prime fu primo
fra tutti. Nelle seconde aprì
una nuova scuola che in
mezzo a' suoi difetti di genere,
gareggia con qualsisia
delle prime. Nelle terze non
fu che stimabile: ed in queste
fu imitatore, laddove nelle
altre era creatore. Gli angusti
limiti d'un articolo non
ci permettono di fare un dettaglio
di tutte le sue produzioni
in tutti i tre generi,
che sono innumerabili. Haydn
fu due volte in Londra e
riscosse non che gli applausi,
ma l'ammirazione dell'Inghilterra:
spesso gli avvenne
che gli Inglesi facendoglisi
da presso, lo misuravano
cogli occhi dalla testa
sino a' piedi, e lo lasciavano
gridando: <i>You are a great
man, voi siete un grand'uomo</i>.
Il d.<sup>r</sup> Burney fu il primo
che propose all'Haydn
di farsi ricevere dottore ad
Oxford. L'indomani della
sua nominazione, Haydn diresse
la musica. Dacchè egli
mostrossi, una sola voce di
tutti si alzò: <i>Bravo Haydn!</i>
Hendel dopo trent'anni di
dimora in Inghilterra non
aveva ottenuto l'onore di esser
promosso al dottorato di
Oxford. In quest'occasione
Haydn compose uno di quei
<span class="pagenum"><a name="Page_202" id="Page_202"></a>[202]</span>
suoi dotti scherzi, ai quali
aveva la mano sì avvezza,
cioè un foglio di musica, che
leggendosi a capriccio da sopra,
da sotto, da mezzo,
dai lati, in fine come si voleva,
formava sempre una cantilena,
ed un periodo giusto
e compito. L'accademia
de' filarmonici di Bologna,
quelle delle scienze di Stokolm
e d'Amsterdam, l'Istituto
nazionale di Francia,
le società filarmoniche di Modena
e di Lubiana recaronsi
a gloria l'annoverare Haydn
tra' loro membri. Egli cessò
di vivere li dì 31 Maggio
del 1809, in età di 77
anni. Una religione pura ed
operosa formò le qualità morali
di questo rispettabile uomo,
la sua modestia, la sua
bontà, la niuna invidia per
gli emuli, l'affetto ai parenti,
alla patria, ai padroni;
la sua purità di costumi, serbata
in mezzo al fuoco dell'immaginazione,
ed alla tenerezza
del cuore, la sua carità
verso i poveri; in somma
l'essere stato l'Haydn
nel sec. 18º un gran genio
ed insieme un gran galantuomo.
La sua musica sulle <i>sette
parole di N. S. sulla croce</i>,
il suo <i>Stabat</i>, l'oratorio
della <i>Creazione</i>, senza
parlare delle sue sinfonie, e
musica strumentale, di cui
può dirsi il creatore, sono
i monumenti più durevoli
dell'arte, e i veri titoli
all'immortalità dell'autore.
<i>Haydn è l'Ariosto della musica:
il suo stile riunisce tutti
i generi arditamente. Vola
il suo genio per tutt'i
sentieri. La sua immaginazione
apre i tesori d'ogni bellezza,
e ne dispone a sua
voglia. La sua musica è una
magica dipintura, la quale
presenta ad ogni tratto il
maraviglioso ed il seducente,
accompagnati da una varietà
senza pari, ed animati di
colori vivissimi e sì bene accordati
fra loro, che incantano.
Se alla sua musica
teatrale, benchè buona e talvolta
ottima, manca in generale
quell'estro, quella naturalezza,
quel brio, quel marchio
da creatore che risplende
nella sua musica instrumentale,
e ne' suoi oratorj,
come pure nelle Messe, ragion
<span class="pagenum"><a name="Page_203" id="Page_203"></a>[203]</span>
ne è, che costretto a
moderare la sua facoltà inventrice
giusta le idee del poeta,
ed a contenere il suo sapere
instrumentale, si trovò
quasi dimezzato l'ingegno,
e quasi fuori della sua strada.
Egli stesso quasi quasi
confessava la sua mediocrità
teatrale, dicendo però, che
se avesse potuto passare in Italia
qualche anno e sentirvi
que' sommi cantanti, e
più di proposito studiar que'
maestri, egli credeva che sarebbe
riuscito a distinguersi
nella musica da teatro, quanto
lo aveva fatto nella instrumentale.</i>
A tutti i biografi
dell'Haydn, il <i>Diez</i>,
il <i>Griesinger</i> tedeschi, M.
<i>Framery</i>, e M. le <i>Breton</i>
francesi, è in ogni conto preferibile
l'italiano <i>Carpani</i> sia
per l'esattezza delle notizie
comunicategli dallo stesso
Haydn, sia ancora per le grazie
del suo stile, e soprattutto
per un quadro di mano
maestra ch'egli offre della storia
letteraria dell'arte, e per
l'imparzialità de' suoi ben fondati
giudizj: in questo articolo
noi l'abbiamo seguito,
anzi parola per parola trascritto.
</p>

<p>
<span class="smcap">Haydn</span> (Michele), minor
fratello del precedente sortì
come lui dalla nascita un deciso
genio per la musica, e
divenuto uno de' più profondi
scrittori di musica da
chiesa fu maestro di cappella
del principe Vescovo di
Salisburgo, ove morì nel 1806.
Essendo venuto in pensiero
a M. Friedberg amantissimo
di musica e versato nell'arte,
di aggiungere le parole
ed il canto all'enfatica e divina
musica instrumentale delle
sette parole di Haydn, si
rivolse per tal fine al di lui
fratello Michele, e questi, come
dissi, profondissimo nella
sua scienza, accettò l'arduo
impegno. Friedberg compose
le parole, e Michele,
senza toccar nulla della musica
strumentale, la fè diventare
accompagnamento,
aggiungendovi il canto a 4
voci e a tutto rigore e precisione
di contrappunto. Riuscitogli
a maraviglia il lavoro,
lo inviò al fratello, e
questi non solo l'approvò,
ma lo fece eseguire più volte;
<span class="pagenum"><a name="Page_204" id="Page_204"></a>[204]</span>
e lo lasciò correre di poi
nel pubblico come fatica sua,
dando così al fratello la più
lusinghiera prova del grandissimo
conto che ne faceva.
Costui, finchè visse, ben
lungi dal lagnarsene, andò
superbo di questa approvazione
di fatto, datagli dal
celebre suo fratello di carne
e di mestiere (<i>Carpani lett.
7</i>). Il maestro Hiller fece
eseguire in Lipsia una superba
messa di Michele Haydn,
di cui vi ha ancora più concerti,
sinfonie e quartetti pregiatissimi.
</p>

<p><a id="he"></a>
<span class="smcap bigword">Hendel</span> (Giorgio), nato
a Halle, fu un celebratissimo
compositore tedesco
nella prima metà del secolo
18º. Dopo il 1708, venne in
Italia, e scrisse pe' teatri di
Firenze, di Venezia, di Roma
e di Napoli con incredibile
successo. Tornato in Germania
e passato quindi in
Inghilterra fu tenuto dovunque
in grande stima. Giorgio
I, pel suo merito lo ritenne
in quell'Isola col trattamento
di 400 lire sterline
per anno. Sulla fine de' suoi
giorni perdè la vista, ma
conservò in quel tristo stato
il suo fuoco e la sua vivacità,
e compose sempre, dettando
le sue idee al maestro
Smith. Sei giorni innanzi la
sua morte eseguì uno de' suoi
oratorj. Egli morì nel 1759;
e fugli eretto un superbo monumento
nella badia di Westminster,
ove è sepolto in
mezzo alle tombe dei re.
Per perpetuare la memoria
di questo gran maestro si fa
dal 1784 in poi annualmente
in Londra una gran musica,
e vi si eseguisce da un'orchestra
di più di 600 musici
qualche di lui composizione.
Sin dal 1785, s'intraprese
in Londra di pubblicare,
per sottoscrizione,
una collezione compita delle
opere di Hendel, impresse
con nuovi caratteri di musica,
a cui precede il suo ritratto.
Hendel, era di grande
e nobil persona, e tutto
fuoco: lasciò a suoi parenti
in Germania 20 mila lire
sterline di beni, e mille ne
legò egli all'istituto de' soccorsi
in Londra. Walther,
<span class="pagenum"><a name="Page_205" id="Page_205"></a>[205]</span>
Mattheson, Burney e più altri
hanno scritto la di lui
vita, presso i quali può leggersi
il lungo catalogo delle
sue opere. Oggidì un gustaccio
pessimo farebbe sghignazzar
taluni, se lor si proponesse
lo studio delle carte
di Hendel e di tali altri maestri
di quel tempo. E pure
confessava l'Haydn al suo amico
Carpani che udita in
Londra la musica dell'Hendel,
ne fu tanto colpito che
si pose da capo a' suoi studj,
come se non avesse nulla
saputo fino a quell'ora.
Egli ne meditò ogni nota:
ed attinse a que' <i>dottissimi
spartiti</i> il succo della vera
grandiosità musicale. Racconta
lo stesso Carpani, che trovandosi
vicino all'Haydn,
quando si eseguiva il <i>Messia
di Hendel</i>, ed ammirando quegli
uno di quei bellissimi cori,
l'Haydn gli disse, <i>quest'è
il papà di tutti</i>. “Dall'Hendel
apprese Haydn a levarsi
maestosamente, a grandeggiare
nelle idee, ad avvicinarsi
all'inarrivabile scopo
de' suoi canti.” Fra le
maraviglie dell'Hendel una
sempre mi ha fatto la più
gran sensazione (<i>è sempre
Carpani che parla</i>); ed è
che gli accompagnamenti di
esso sono scritti a tre e non
più, e pure sono così armoniosi
e sonori. Il tutto sta
nel primo violino e nel basso:
ma non v'è in essi nota
che, per servirmi d'una
frase del Gluck, <i>non tiri sangue</i>.
Hendel non usò sempre
gli strumenti da fiato:
così pure facevano il Pergolesi,
il Leo, il Vinci, e la
musica loro era sempre tanto
piena d'armonia. Semplicità
e forza andavano del
pari nelle loro composizioni.
<i>Di tutti noi</i>, diceva l'immortale
Mozart, <i>Hendel
sa meglio quel che riesce di
un grand'effetto. Quando vuole,
egli va e colpisce come
un fulmine</i>.
</p>

<p>
<span class="smcap">Hennequin</span>, distinto meccanico,
francese di origine,
nel 1790 viveva, a Dresda,
e da 20 anni prima vi si occupava
della soluzione del difficile
problema di rendere gl'instrumenti
a corde, incapaci
a scordarsi. Coll'ajuto di
Trincklin giunse nel 1785 al
<span class="pagenum"><a name="Page_206" id="Page_206"></a>[206]</span>
segno, che il tentativo fattone
sul forte-piano fu approvato
da' migliori virtuosi
di Dresda.
</p>

<p>
<span class="smcap">Herbin</span> (Giuliano), nato a
Parigi nel 1783, mostrò le
più felici disposizioni per lo
studio: oltre la profonda cognizione
delle lingue orientali,
leggeva gli autori originali
greci, latini, italiani
ed inglesi. All'età di 21 anni
fu ricevuto come membro
dell'Istituto delle scienze,
belle lettere, ed arti di Parigi,
e morì a 23 anni nel
1806; oltre a molte opere
abbiamo di lui <i>Traité sur la
musique ancienne</i>, ch'egli
compose insieme con M. Villoteau,
e pubblicata a Parigi
nello stesso anno di sua
morte 1806.
</p>

<p>
<span class="smcap">Herder</span> (Giov. Giorgio),
consigliere del supremo concistoro
di Weimar, morto
circa 1804. Noi non parleremo
che delle sue opere;
nelle quali direttamente tratta
della musica: <i>De l'esprit
de la poésie des Hébreux</i>, 2
vol. 1783, il secondo tomo
contiene le seguenti dissertazioni:
<i>Della musica de' salmi</i>;
<i>sulla musica</i>, appendice
estratta dalle opere compiute
d'Asmus; <i>Riunione della
musica, e della danza</i>,
per il canto nazionale. In
un'altra sua opera intitolata:
<i>Feuilles éparses</i>, cap. 2, 1786
evvi una <i>Dissertazione sulla
quistione, se produce più effetti
la pittura o la musica</i>.
Ne' suoi <i>Frammenti</i>, nelle
sue <i>Selve critiche</i>, nella Dissertazione
<i>Sull'origine delle
lingue</i>, e in un'altra <i>Sulle
cause della corruzione del
buon gusto presso differenti
nazioni</i>, vi ha gran numero
di preziose osservazioni, di
cui il musico può farne l'applicazione
alla sua arte.
</p>

<p>
<span class="smcap">Herschel</span>, nato ad Hannover,
da prima <i>direttore di
musica ed organista</i> a Bath
in Inghilterra, e in oggi <i>primo
astronomo del secolo</i>. Egli
non si occupò da principio
dell'astronomia che nelle
sue ore di ozio, come ancora
della fabbrica degli istrumenti
d'ottica; ma riuscitogli
alla fine di scoprire il pianeta
del sistema solare, a cui
si è dato di poi il nome di
<i>Uranus</i>, rinunziò alla musica
<span class="pagenum"><a name="Page_207" id="Page_207"></a>[207]</span>
per consecrarsi interamente
all'astronomia, cui ha arricchita
di sue numerose scoverte.
Il resto della vita di
questo valentuomo assai celebre
appartiene alla storia
dell'astronomia. Allorchè
Haydn passò in Londra, <i>Herschel</i>
già suo collega d'arte
lo accolse con somma distinzione,
e l'onorò di sua amicizia.
</p>

<p>
<span class="smcap">Hertel</span> (Giov. Gugl.), celebre
compositore tedesco,
che ha dato tra' suoi saggio
di buon gusto, sì nella musica
vocale che strumentale
nel p. p. secolo. Egli morì
d'apoplesia a 63 anni di sua
età nel 1789. Oltre a molte
opere di pratica stimatissime,
pubblicò egli in sua lingua
a Lipsia: <i>Raccolta di scritti
sulla musica</i>, 1758, contenente
alcune dissertazioni critiche,
ed osservazioni estratte
dall'italiano e dal francese,
sul teatro e la musica
di queste nazioni.
</p>

<p>
<span class="smcap">Hessel</span>, meccanico di Pietroburgo.
Molti virtuosi si
erano provati invano di applicare
dei tasti all'armonica:
egli giunse nel 1785 ad
effettuar quest'idea, e a formare
in sì fatta maniera un
nuovo strumento, a cui diè
il nome di <i>Clavi-Armonica</i>.
</p>

<p>
<span class="smcap">Heumann</span> (dott. Cristoforo
Augusto), nato nella Turingia,
fu ispettore del Ginnasio
di Gottinga, e vi pubblicò
più opere di letteratura.
Nel 1726 diè al pubblico:
<i>De Minervâ Musicâ, sive
de eruditis cantoribus</i>, in
4º. Nel suo <i>Conspectus reipubblicæ
literariæ</i>, publicato
ad Hannover nel 1746, in
8vo, nel quinto capitolo dà
in breve la <i>Storia letteraria
della musica</i>.
</p>

<p>
<span class="smcap">Heyden</span> (Sebaldo), rettore
della scuola di Norimberga,
e maestro di musica assai
dotto del 16º secolo, pubblicò
quivi <i>de arte canendi</i>,
di cui ve ne ha tre edizioni:
e <i>Musicæ Stichiotis</i>, in
8vo, che nelle ristampe va
ancora col titolo d'<i>Institutiones
musicæ</i>.
</p>

<p><a id="hi"></a>
<span class="smcap bigword">Hiller</span> (Giov. Adamo),
direttore e professore di musica
in Lipsia, studiò da prima
quest'arte a Dresda, sonava
<span class="pagenum"><a name="Page_208" id="Page_208"></a>[208]</span>
più strumenti e riusciva
molto nel canto, ma quel
che più contribuì a formare
i suoi talenti, fu il sentire
l'esecuzione per 9 anni di
14 drammi del <i>Sassone</i>, e lo
studio continovo di tali partiture.
Nel 1758, venne in
Lipsia per istudiarvi legge,
ma proseguì a coltivare la
musica, e molta colà ne compose
sì strumentale che vocale.
Egli occupossi principalmente
alla teoria musicale,
e pubblicò una <i>Dissertazione
sull'imitazion della natura
in musica</i>. Nel 1760,
diè i suoi <i>Divertimenti di musica</i>,
la prima opera periodica
di pratica che comparisse
in Allemagna. Nel 1771,
stabilì una scuola di canto
in Berlino per le donzelle,
e quattr'anni dopo una società
particolare di amatori,
ove non si eseguivano che
le opere de' maestri più celebri,
che in Germania ha
servito di modello. Più opere
didattiche e letterarie di
lui ci rimangono scritte in
sua lingua: <i>Istruzione per cantar
giustamente ed elegantemente
con esempj</i>, 2 vol.
in 4º. <i>Sulla musica e i suoi
effetti</i>, traduzione dal francese
con note, in 8vo 1781.
<i>Biografia di autori di musica
e di celebri virtuosi degli
ultimi tempi</i>, Lipsia 1784,
in 8vo. <i>Notizia sulla rappresentazione
del Messia oratorio
di Hendel</i>, eseguito nella
cattedrale di Berlino da
un'orchestra di 300 musici,
e da lui diretto, 1786 in 4º.
<i>Tre Dissertazioni sulla musica
antica e moderna, con osservazioni
sul testo del Messia
di Hendel</i>, Berlino 1787,
oltre molta sua musica pratica,
e la traduzione per piano-forte
di alcune composizioni
classiche di cel. maestri,
come dello <i>Stabat</i> di
<i>Haydn</i>, dei <i>Pellegrini</i> di <i>Hasse</i>,
della <i>Passione</i> di <i>Graun</i>
ec. Nel 1789, egli era direttore
di musica di S. Tommaso
in Lipsia.
</p>

<p>
<span class="smcap">Hire</span> (Fil. de la), professore
di mattematica nel
collegio R. di Parigi, morto
nel 1718, era gran matematico
e valente astronomo.
Nelle di lui <i>Mémoires de matemathique
et de physique</i>,
Paris 1694, in 4º, evvi un
<span class="pagenum"><a name="Page_209" id="Page_209"></a>[209]</span>
trattato col titolo: <i>Explicatio
diversorum sonorum, quos
chorda super instrumentum musicum
edit</i>, ec. Nelle Memorie
dell'Accademia delle scienze
1716, vi ha di lui inoltre:
<i>Experiences sur le son</i>.
</p>

<p>
<span class="smcap">Hirschfeld</span> (Cristiano),
professore di filosofia nel collegio
di Kiel, pubblicò nel
1770: <i>Plan d'une histoire de
la poesie, de la musique, de
la peinture et de la sculpture
parmi les Grecs</i>, in 8vo.
</p>

<p><a id="ho"></a>
<span class="smcap bigword">Hofmeister</span> (Franc. Ant.),
maestro di cappella e mercante
di musica in Vienna,
è celebre ancora come compositore.
Sin dal 1785, egli
pubblica ciascun mese un foglio
periodico, intitolato:
<i>Souscription pour le forte-piano,
ou le clavecin</i>. Quest'opera
forma una collezione
di quartetti, di concerti, di
variazioni di Haydn, di Mozart,
di Vanhall, e dello stesso
Hofmeister.
</p>

<p>
<span class="smcap">Holberg</span> (Luigi barone d'),
morto in Parigi nel 1754,
era della Norvegia: nel corso
de' suoi viaggi fu ricevuto
membro dalla società di
Oxford. In Parigi prese amicizia
col P. Castel, e fu da
lui istruito sulla pretesa musica
de' colori. Malato di
quartana, usò, ma in vano,
tutti i mezzi di guarirne,
quando un giorno al tornare
di un concerto, in cui aveva
provato sommo piacere,
trovossi interamente ristabilito.
</p>

<p>
<span class="smcap">Holder</span> (William), dottore
in teologia, e autore di
un'opera intitolata: <i>Of the
natural grounds</i> etc. cioè <i>Sulle
ragioni naturali e i principj
dell'armonia</i>, Londra
1694 in 8vo.
</p>

<p>
<span class="smcap">Holfeld</span>, meccanico di
Berlino quivi morto nel 1771.
Sulzer ha fatta la descrizione
d'un nuovo istrumento
inventato da Holfeld all'Accademia
di Berlino, nel di
cui gabinetto di macchine ne
fa il vero ornamento, destinato
a notare e scrivere i pezzi
di musica, a misura che si
eseguiscono sul cembalo. “Io
aveva detto solo a quest'uomo
quasi unico per le invenzioni
di meccanica (dice Sulzer),
che desiderava ch'egli
provasse il suo genio intorno
a questa macchina, di cui
nel 1749 Unger in una lettera
<span class="pagenum"><a name="Page_210" id="Page_210"></a>[210]</span>
all'Accademia ne aveva
data solo l'idea. Tre settimane
dopo Holfeld fece trasportare
in mia casa l'istrumento
totalmente compito.
Dal dettaglio, che io ne darò,
i conoscitori vedranno
che questo genio quasi unico
per l'invenzione sapeva
eseguire per le vie le più semplici
delle cose, che priachè
si fossero vedute, sembravano
quasi impraticabili. Questa
macchina consiste in due
cilindri applicati al forte-piano,
in maniera che uno riceve
la carta che si svolge
dall'altro canto mentre si
suona.” <i>Memoir. de l'Acad.
de Berlin 1775, t. 27.</i> Egli
è inoltre l'inventore di un
cembalo a corde di budello,
sotto le quali trovasi un arco
guarnito di crine, che
vien messo in moto da una
piccola rota; lo stesso M.
Sulzer lo presentò al re di
Prussia.
</p>

<p>
<span class="smcap">Holzhaver</span> (Ignazio), nato
in Vienna, dove studiò il
contrappunto sotto la direzione
del cel. Fux: ma per
acquistare più cognizioni e
formare il suo gusto viaggiò
più volte nell'Italia, fu in
Venezia, in Milano, e in
Roma nel 1756, per sentire
principalmente la cappella del
Papa, venne in Firenze, in
Bologna e nuovamente in Venezia,
e s'avvide che da per
tutto in Italia cominciava a
dicadere sensibilmente la scuola
del canto. In Torino scrisse
per il R. teatro la <i>Nitteti</i>
nel 1757, ed ebbe molto successo:
l'anno d'appresso scrisse
per Milano l'<i>Alessandro
nell'Indie</i>, e la sua musica
fu con tale entusiasmo ricevuta,
che fu quivi ben 30
volte replicata. Nel 1776,
compose più opere per il gran
teatro di Manheim, e divenne
maestro di cappella dell'elettor
palatino. Quivi egli
morì nel 1783, in età di 72
anni. <i>La Giuditta</i>, la <i>morte
di G. C.</i> ed il <i>giudizio di
Salomone</i>, e molte messe di
lui sono pregiatissime.
</p>

<p><a id="hu"></a>
<span class="smcap bigword">Hullmandel</span> (Niccola),
uno de' primi sonatori di forte-piano
dell'Europa, di cui
sono state impresse due opere
per quest'instrumento nel
<span class="pagenum"><a name="Page_211" id="Page_211"></a>[211]</span>
1780. <i>Egli è il primo</i>, dice
M. Gretry, <i>che ha unito le
due parti delle sue sonate,
di modo che non si ripetano
servilmente: un passaggio intermedio
vi unisce spesso le
due parti per non farne che
una.</i> M. Hullmandel è l'autore
dell'articolo <i>Clavecin</i>
nell'Enciclopedia metodica
della musica, e nel 1791 era
stabilito in Londra.
</p>

<p>
<span class="smcap">Hurlebusch</span> (Federico),
nato a Brunswick, fu da prima
maestro di cappella del
re di Svezia, e quindi stabilì
la sua dimora in Amsterdam.
Per formarsi nel
gusto della musica, percorse
egli giovane per tre anni l'Italia,
dove cominciò il suo
<i>Trattato dell'armonia</i>, che
terminò e diè al pubblico a
Brunswick nel 1726. Le sue
composizioni sono così piene
zeppe d'arte, e di bizzarrie,
che secondo l'espressione
di <i>Lustig, se ne rimangono
in magazino come pietre</i>.
Egli è morto circa 1770.
</p>

<p>
<span class="smcap">Huyghens</span> (Cristiano), dotto
olandese e gran matematico
del secolo 17º, figlio di
<i>Costantino Huyghens</i>, consigliere
del principe d'Orange,
ed autore di un trattato
impresso a Leide nel 1641
<i>Dell'uso ed abuso degli organi</i>.
Cristiano sin da' più
teneri anni studiò sotto la
direzione di suo padre, le
mattematiche, la geometria
e la musica. Delle sue opere
faremo solo quì menzione
del <i>Novus Cyclus harmonicus</i>,
che può anche leggersi
nel tom. IV, dell'<i>Histoire des
ouvrages des savans</i>, Leyde
1724, in 4º. Egli morì all'Haja
nel 1695.
</p>

<hr />

<h2>
J
</h2>

<p><a id="ja"></a>
<span class="smcap bigword">Jackson</span> (Will.), compositore
di musica e scrittore di
molto spirito, nato a Exeter,
ove morì nel 1803 in età di
73 anni. Dopo di aver ricevuta
un'ottima educazione,
studiò i principj della musica
sotto il maestro della cattedrale
di Exeter, e perfezionossi
quindi sotto la direzione
di Travers, celebre
maestro di Londra. Nel 1777
divenne maestro della cattedrale
del suo paese, e venne
<span class="pagenum"><a name="Page_212" id="Page_212"></a>[212]</span>
riguardato in Inghilterra
come uno de' migliori compositori
del suo tempo. Nel
1769, pubblicò in Londra
<i>Songs</i> op. 7, e l'anno d'appresso
la sua opera 9, di sonate
pel forte-piano con violino,
cantici, inni, odi, e un'elegia
a tre voci. Le sue produzioni
letterarie sono: <i>On
the present state of music</i>,
cioè: <i>Dello stato attuale della
musica</i>, in 12º, di cui vi
ha una seconda edizione;
<i>Trenta lettere sopra diversi
soggetti</i>, che hanno avuto
tre edizioni; <i>Le quattro età</i>
in 8vo, e <i>Diversi Saggi</i> ec.
</p>

<p>
<span class="smcap">Jacob</span> (M.), morto in Parigi
nel 1770, allievo di Gaviniès,
pubblicò l'anno d'innanzi
<i>Nouvelle méthode de
musique</i>, in cui confuta l'ab.
de la Cassagne nel sistema
dell'unica chiave ch'egli propone:
M. Jacob ne dimostra
l'impossibilità.
</p>

<p>
<span class="smcap">Jamard</span>, canonico di S. Genevefa,
nel 1769 pubblicò
in Parigi <i>Recherches sur la
théorie de la musique</i>, in 8º,
in cui sviluppa il sistema di
Ballière; testo e comento inutili.
</p>

<p>
<span class="smcap">Jamblico</span> di Calcide, filosofo
su i principj del IV secolo,
ebbe per maestri Anatolio
e Porfirio, e fu come
essi della setta dei nuovi Platonici,
i quali ai delirj degli
antichi filosofi univano le
loro mistiche insensataggini.
Essi non trascurarono di coltivare
la musica, ma alla maniera
de' Pittagorici inviluppandola
di numeri: così Jamblico
nella sua opera intitolata:
<i>Delle cose fisiche, morali
e divine, che si osservano
nella dottrina dei numeri</i>,
impiegato aveva l'ottavo
libro ad una <i>Introduzione
alla musica secondo la
dottrina de' Pitagorici</i>. Non
è stato certamente gran danno
l'essersi perduta: egli ne
fa menzione nel suo <i>Comento
sull'aritmetica di Nicomaco</i>,
e nella vita di Pitagora.
Tratta egli inoltre nel suo
libro de' <i>Misteri</i>, de' mirabili
effetti della musica, e ne attribuisce
la cagione all'aver
essa, oltre del naturale, qualche
cosa del divino (<i>V. Sect.
III, c. IX, edit. Oxon. Th.
Gale</i>).
</p>

<p>
<span class="smcap">Jarnowick</span>, l'allievo favorito
<span class="pagenum"><a name="Page_213" id="Page_213"></a>[213]</span>
del cel. Lolli, di sangue
italiano, sebben nato e
allevato in Parigi, il suo vero
nome era <i>Giornovichi</i>.
Giustezza, purità, eleganza
era il distintivo carattere di
questo abilissimo violinista:
egli riusciva particolarmente
nel genere brillante e piacevole:
per il corso di dieci
anni l'entusiasmo dei francesi
per Jarnowick fu di moda,
ma quindi disparve al
segno che questo gran virtuoso
fu obbligato a lasciare
la Francia, e nel 1782 era
egli al servigio del principe
reale di Prussia. Il maestro
Wolf, nella relazione de' suoi
viaggi, descrive i trasporti
co' quali sentivasi ogni volta
questo virtuoso in Berlino,
dove egli lo conobbe. Vi sono
di lui impresse 7 sinfonie,
e 9 concerti di violino:
egli è morto in Pietroburgo
nel 1804. Ecco alcuni aneddoti
intorno a questo celebre
artista. Un dì trovandosi
egli presso Bailleux editore
e mercante di musica,
ruppe per inavvertenza un
vetro. <i>Chi spezza i vetri li
paga</i>, gridò Bailleux. <i>È ben
giusto</i>, ripigliò Jarnowick,
<i>che bisogna darvi? — Trenta
soldi. — Prendete, ecco tre
lire. — Ma non mi trovo di
che darvi il resto. — Ebbene,
siamo saldi</i>, replicò Jarnowick,
e spezzonne nel tempo
stesso un altro. In un
viaggio ch'egli fece a Lione,
annunziò un concerto a sei
franchi per biglietto. Vedendo
che non si presentava
alcuno, stabilì di trar
vendetta dell'avarizia de' Lionesi;
rimise perciò all'indomani
il concerto, e a tre
franchi per biglietto. Questa
volta vennero in folla:
ma al momento di dar principio,
non si vide Jarnowick
e venne avviso ch'egli era
partito per le poste. <i>Kosolowiski</i>
compose la musica
funebre, che fu eseguita nella
chiesa cattolica di Pietroburgo
nel 1804, per l'esequie
di Jarnowick, e cantata
da' migliori musici, tra'
quali la cel. Mad. Marà.
</p>

<p><span class="pagenum"><a name="Page_214" id="Page_214"></a>[214]</span>
<a id="jo"></a>
<span class="smcap bigword">Jommelli</span> (Niccola) nacque
nello stesso anno che
Gluck nel 1714, in Aversa,
città nelle vicinanze di Napoli,
dove studiò i primi
elementi della musica sotto
il canonico Muzzillo. In
età di sedici anni fu messo
in educazione in Napoli, nel
conservatorio de' <i>Poveri di
Gesù</i>, e di poi nell'altro
<i>della pietà</i> sotto i bravi maestri
Prota e Feo: ma non
contento ancora di questi,
cercò il Jommelli d'apprender
da Leo il grande, il sublime
della musica, e ben si
scorge dagl'intendenti, che
egli ha fatto grandissimo studio
sulle carte del gran Leo,
e che spesso ha rivestito di
miglior colorito gli stessi disegni
del suo precettore. Costui
già uomo di una riputazione
ben stabilita, e superiore
all'invidia, nel 1736
in occasione, che si concertava
una cantata del Jommelli
<span class="pagenum"><a name="Page_215" id="Page_215"></a>[215]</span>
in casa di una di lui
discepola, trasportato dal piacere,
e quasi fuor di se, <i>Signora</i>,
le disse, <i>non passerà
molto, e questo giovane
sarà lo stupore, e l'ammirazione
di tutta Europa.</i> Leo
andò dunque più volte a sentir
quella musica nel teatro
nuovo, predicando, che i
suoi presagi si sarebbero in
brieve avverati. L'<i>Odoardo</i>
scritto da Jommelli all'età di
24 anni pel teatro de' Fiorentini
ebbe maggior incontro:
la fama cominciò a divulgare
il suo nome fra gli
esteri, e fu chiamato in Roma
nel 1740, sotto la protezione
del cardinale duca di
York. Scrisse ivi il <i>Ricimero</i>,
e nel seguente anno l'<i>Astianatte</i>
pel teatro di Argentina
col più felice successo.
Nell'anno stesso chiamato
in Bologna scrisse l'<i>Ezio</i>,
e mentre colà dimorava
non trascurò di frequentare
il P. Martini: giuntovi
appena andò egli a ritrovarlo
senza farsi conoscere, pregandolo
di ammetterlo tra'
suoi scolari. Gli diede il Martini
un soggetto di fuga, e
nel vederlo così eccellentemente
eseguito: <i>Chi siete voi</i>,
gli disse, <i>che venite a burlarvi
di me? anzi vogl'io apprender
da voi.</i> — <i>Sono Jommelli,
sono il maestro, che
deggio scriver l'opera in questo
teatro: imploro la vostra
protezione.</i> Il severo
contrappuntista, <i>gran fortuna</i>,
rispose, <i>del teatro di
avere un maestro come voi
filosofo; ma gran disgrazia
è la vostra di perdervi nel
teatro in mezzo ad una turba
d'ignoranti corruttori della
musica</i>. Jommelli confessava
di aver molto appreso
da quest'illustre maestro, e
specialmente <i>l'arte d'uscire
da qualunque imbarazzo</i>, o
aridità, <i>in cui si fosse ridotto
un maestro, e di trovarsi
in un nuovo spazioso campo a
ripigliare il cammino, quando
si credea, che più non ci fosse
dove andare</i>. Espressioni
sincere, dice il Mattei, che
io ho inteso più volte da lui
medesimo, ed egualmente mi
confessava, che al Martini
mancava il genio, e che suppliva
coll'arte laddove mancava
la natura. Dopo di avere
<span class="pagenum"><a name="Page_216" id="Page_216"></a>[216]</span>
scritto il Jommelli nuovamente
in Roma ed in Napoli
con incredibili applausi,
fu chiamato in Venezia, ove
la sua <i>Merope</i> ebbe tal riuscita,
che quel Governo,
per quivi stabilirlo, lo diè
per maestro al <i>Conservatorio
delle figliuole</i>, per il
quale scrisse varj pezzi di
musica sagra, e deesi tra
questi rimarcare il <i>Laudate
pueri</i> a due cori di 4 soprani
e 4 contralti, la cui esecuzione,
dopo quasi 70 anni
ch'è scritto, riempie tuttora
di ammirazione, e di
diletto e il volgo, e i dotti;
egli è un capo d'opera di
espressione e d'armonia. Nel
1749, scrisse l'<i>Artaserse</i> per
l'Argentina in Roma, e l'oratorio
della <i>Passione</i> per
il cardinale di York: fu
chiamato in quello stesso anno
in Vienna, per scrivervi
l'<i>Achille in Sciro</i> e la <i>Didone</i>.
Fu incredibile il piacere
del Jommelli, che desiderava
di abboccarsi col
gran Metastasio, prender lumi
da lui, come quegli che
co' suoi drammi avea contribuito
a far tant'alto levare
la musica. Con lui passò egli
tutto il tempo che dimorò
in Vienna, e vantavasi quindi
molto più aver egli appreso
dalla conversazione di
quel divino poeta, che dalle
lezioni del Feo, del Leo,
del Martini. Egli stesso fatti
aveva de' buoni studj e componeva
con felicità de' buoni
versi. Profittò ancora più
dopo alcune istruzioni del
Metastasio, ed ecco come
della sua musica della <i>Didone</i>,
composta in Vienna, scrisse
allora quel gran poeta alla
sua principessa di Belmonte:
<i>Andò in iscena la mia Didone,
ornata d'una musica,
che giustamente ha sorpresa
ed incantata la corte. È piena
di grazia, di fondo, di
novità, di armonia, e sopra
tutto di espressione. Tutto
parla sino a' violoni, e a'
contrabassi. Io non ho finora
in questo genere inteso cosa,
che m'abbia più persuaso.</i>
In un anno e mezzo di
sua dimora in Vienna, Jommelli
ebbe più volte l'onore
di accompagnare al cembalo
l'Imperatrice M. Teresa, la
quale fece levar via lo sgabello
<span class="pagenum"><a name="Page_217" id="Page_217"></a>[217]</span>
senz'appoggio, e sostituire
una sedia per lui:
lo colmò di doni, tra' quali
un anello col di lei ritratto
guernito di grossi brillanti.
Il gran Lambertini nel 1750
vacando il posto di maestro
di S. Pietro, volle che l'occupasse
il Jommelli, a preferenza
di tanti bravi concorrenti
sì romani, che esteri:
ed egli nel solo spazio
di tre anni, dopo i quali rinunziò
a quell'onorevole posto,
arricchì di moltissime
carte la musica di chiesa.
Può leggersene il lungo catalogo
nell'elogio di lui scritto
dal Mattei, a cui ci rimettiamo
eziandio per il rimanente
delle sue composizioni
da teatro e da chiesa,
scritte dopo quell'epoca per
le Corti di Stuttgart, di Madrid,
di Lisbona, di Torino
e di Napoli. Ma Napoli
questa ingrata patria, Napoli
fu l'occasione della morte di
sì grand'uomo. La sua <i>Ifigenia</i>
scritta per quel teatro
nel 1773, e pessimamente eseguita
in sua assenza, diè
campo alla malevolenza e all'invidia
di scagliarsi contro
al suo autore come già per
vecchiezza rimbambito e disutile.
Il disgusto ch'egli ne
risentì, malgrado la sua filosofica
moderazione, gli cagionò
un accidente di apoplesia,
da cui non perfettamente
rimesso scrisse tuttavia
il divino suo <i>Miserere</i>
tradotto in versi italiani dal
Mattei, a due voci, col solo
accompagnamento di due
violini, violetta e basso, capo
d'opera dell'arte, ed immortale
come lo <i>Stabat</i> del
Pergolese, di cui poteva veramente
vantarsi l'autore:
<i>Exegi monumentum ære perennius...
Non omnis moriar</i>.
Era scorso già un anno, quando
un secondo colpo di apoplesia
lo tolse di vita a' 25
agosto del 1774. Fu egli di
ottimi costumi, buon cristiano,
buon cittadino, e di una
coltura non ordinaria fra le
persone del suo mestiere. In
mezzo a' furori dell'invidia,
ei non seppe dir mai una
parola contro di alcuno: modesto
ne' suoi giudizj, superiore
alla rivalità non negò
i dovuti elogj ai gran maestri
suoi contemporanei. Egli
<span class="pagenum"><a name="Page_218" id="Page_218"></a>[218]</span>
era di grande e corpulenta
persona; il dot. Burney, che
lo vide ne' suoi viaggi, dice
ch'ei singolarmente rassomigliava
a Hendel, ma che era
molto più di costui pulito
ed amabile. La di lui musica
si distingue per uno stile
tutto suo proprio, per
una immaginazione sempre
feconda di nuovi concetti
sempre lirici, e di voli veramente
pindarici: egli passa
da un tuono all'altro d'una
maniera tutta nuova,
inaspettata e dottamente irregolare:
se pecca alle volte
di troppa arte e difficoltà,
<i>la sua difficoltà è del
genere di quella di Pindaro;
non tutti sono in grado di
comprender Pindaro e molto
meno d'imitarlo</i>. Pindaro
vola per mezzo alle nubi,
chi si fiderà di seguirlo? <i>diceva
Orazio</i>. (<i>Mattei, elog.
di Jomm.</i>) Ecco quel che
conciliò al Jommelli gli elogj
de' conoscitori e de' filosofi,
e gli fè perdere alle
volte quelli del volgo.
</p>

<p>
<span class="smcap">Jones</span> (William), musico
dei nostri giorni in Londra,
ove nel 1786 diè al pubblico:
<i>Treatise on the art of
music, etc.</i> cioè: <i>Trattato
della musica, e Corso di lezioni
disponenti alla pratica
del basso continuo, e della
composizion musicale</i> (<i>V.
Monthly Review, 1786</i>).
</p>

<p>
<span class="smcap">Jones</span> (Eduardo), circa
1790, pubblicò in Londra:
<i>Musical and Poetical Relics
etc.</i> cioè: <i>Avanzi di musica
e di poesia de' poeti del paese
di Galles, conservati o
per tradizione, o per i MSS.
autentici, che non sono stati
sinora pubblicati</i>. Quest'opera,
di cui si trova una
ben dettagliata analisi nel
<i>Monthly Review</i>, mese di
gennaro 1786, contiene de'
materiali preziosi per l'antica
storia della poesia e della
musica, e del paese di
Galles, su la quale evvi una
particolar dissertazion dell'A.
in fronte dell'opera.
</p>

<p>
<span class="smcap">Jorissen</span> (Gius.), abbiamo
di costui una Dissertazione
col titolo: <i>Nova methodus
surdos reddendi audientes</i>,
Halæ 1757; nella
quale vi ha molte osservazioni
sulla propagazione del suono
per mezzo di materie solide
<span class="pagenum"><a name="Page_219" id="Page_219"></a>[219]</span>
(<i>Chladni, Acoust.
p. 317</i>).
</p>

<p>
<span class="smcap">Jortin</span>, dottore in musica
a Londra nello scorso secolo,
di cui vi ha una <i>lettera
sulla musica degli antichi
Greci</i>, nella seconda edizione
del saggio di Avison
(<i>V. Burney, Diss.</i>).
</p>

<p>
<span class="smcap">Josquin</span> Desprez, in latino
<i>Jodocus Pratensis</i>, nato
nel Belgico circa 1450, è
stato riguardato come il più
abile maestro dell'antica scuola
fiamminga: ammirato da'
suoi contemporanei, servì di
modello a' suoi successori. I
didattici del suo secolo e quelli
delle generazioni d'appresso,
appoggiarono i precetti
loro sulla di lui autorità ed
esempj. <i>Heyden</i>, <i>Glareano</i>,
<i>Zarlino</i>, <i>Artusi</i>, <i>Cerone</i>, <i>Zacconi</i>,
<i>Berardi</i>, <i>Bononcini</i>,
e fin anco il <i>P. Martini</i>, a'
nostri giorni, lo citano a
ciascun foglio: se oggidì non
è più alla cognizione che di
pochi eruditi, si è perchè
nello spazio di tre secoli,
che sono scorsi dalla di lui
morte, la musica ha subito
infinite rivoluzioni: perchè
generalmente i musici hanno
pochissimo zelo di sapere tutto
quel che riguarda la storia
dell'arte loro, e perchè
la mancanza di buoni libri
su tale argomento, specialmente
nella nostra lingua,
ne renderebbe loro l'istruzion
malagevole, quando anche
ne avrebbero la voglia.
<i>Forkel</i> nella eccellente sua
<i>Storia della musica</i> (in tedesco,
Lipsia 1790) dà dei
lunghi dettagli intorno a Josquin
e le sue composizioni.
<i>Adamida Bolsena</i> dice ch'egli
fu nella cappella pontificia
al tempo di Sisto IV,
cioè dal 1471 sino al 1484.
</p>

<hr />

<h2>
I
</h2>

<p><a id="ib"></a>
<span class="smcap bigword">Ibico</span>, uno de' principali
poeti lirici della Grecia, nacque
in Messina da un cittadino
di Reggio. Egli, come
tutti i poeti di que' tempi,
era ancora eccellente musico.
Neante di Cizico ed Euforione
presso Ateneo (<i>lib. 4, e
14</i>), affermano ch'egli fu
inventore d'un istrumento
triangolare di quattro corde
che rendeva un suono acuto,
ed a cui si diè poi il nome
di <i>Sambuca lirofenicia</i>. Ibico
fu ucciso da' ladri in un
bosco della Calabria quattro
secoli innanzi l'era volgare.
Dicesi che sorpreso da costoro,
e sul punto di essere
ucciso, vide egli passare uno
stuolo di grue: <i>oh cielo!</i>
sclamò, <i>voi sole sarete testimoni
della mia morte.</i> I ladri
essendo di poi assisi nel
teatro, videro passare alcuni
di questi uccelli, e sovvenendosi
delle parole d'Ibico,
dissero fra loro come per
ischerno, ecco <i>le grue d'Ibico</i>.
Il loro detto svegliò
negli astanti la memoria del
perduto poeta, ed il sospetto
del delitto: i ladri furono
arrestati, esaminati, convinti
e condannati, onde restò
in proverbio <i>le grue di
Ibico</i>, presso a' Greci e a'
Latini giureconsulti, per dinotare
una cosa per convincenti
indizj manifesta (<i>Fabric.
B. G. t. 14</i>).
</p>

<p><a id="ip"></a>
<span class="smcap bigword">Ippaso</span> di Metaponte filosofo
musico e scolare di Pitagora,
fioriva cinque secoli
prima innanzi l'era cristiana.
Teone di Smirna (<i>cap.
12, Harmon.</i>) narra ch'egli,
e Laso d'Ermione ritrovarono
gl'intervalli del loro
maestro col porre or più,
or meno d'acqua in diversi
bicchieri, e formando così
il diapason, il diatessaron ec.
(<i>V. Requen. t. 1, p. 174</i>).
Più conforme al vero è forse
<span class="pagenum"><a name="Page_220" id="Page_220"></a>[220]</span>
però l'altra invenzione dello
stesso Ippaso, che ci viene
narrata da uno scoliaste
di Platone in un frammento
pubblicato recentemente
dal Morelli (<i>Ex Bibl. Ven.
D. Marci præf.</i>). Prendeva
egli quattro piatti di bronzo
del medesimo diametro, ma
di grossezza diversa, sicchè
il primo forse sesquiterzo del
secondo, sesquialtero del terzo,
e doppio del quarto,
battendo questi quattro piatti
formava una sinfonia, o accordo.
Questi ed altri fatti
degli antichi, fanno vedere
quanto grossolanamente
eglino pensassero nella parte
acustica, e come opinassero
su le armoniche proporzioni.
</p>

<p><a id="ir"></a>
<span class="smcap bigword">Irhov</span> (Gugl.), nel 1728
pubblicò a Leyde <i>Conjectanea
in Psalmorum titulos</i>,
in 4º. In questo trattato intraprende
a provare che la musica
artificiale non deriva da'
Greci; ma da' popoli Orientali,
e principalmente dagli
Ebrei o Caldei: che da
quest'ultimi l'apprese Pitagora,
e ci vengono i più
antichi nomi dei musicali istromenti.
</p>

<p><a id="is"></a>
<span class="smcap bigword">Isouard</span> (Nicolò), nato
in Malta circa 1775, di una
ricca e distinta famiglia, fece
i suoi primi studj in Parigi
del latino, del disegno,
e delle matematiche, e da M.
Pin apprese a sonare il forte-piano,
ma scoppiata essendo
la rivoluzione, lasciò
Parigi nel 1790, e tornò in
Malta. Suo padre lo applicò
allora al commercio, ma
il suo gusto naturale, e le
buone accoglienze che gli venivano
fatte nelle compagnie
per la sua abilità sul cembalo,
lo impegnarono a proseguire
i suoi studj di musica;
Vella e Azopardi, noto
pel suo trattato di composizione
furono quivi i suoi
maestri. Da Malta passò in
Palermo alcuni anni, come
giovane di banco presso
il Sig. Mattei negoziante;
nelle sue ore d'ozio continuava
i suoi studj sotto la
direzione del Sig. Amendola
valente maestro palermitano,
<span class="pagenum"><a name="Page_221" id="Page_221"></a>[221]</span>
e allora fu che ebbi l'onore
di conoscerlo, e sentirlo
sonar più volte. Quindi
si rese egli in Napoli presso
Cutler ed Heigelin, negozianti
tedeschi, ma non
ostante la perseveranza dei
suoi parenti a dirigerlo verso
il commercio, il suo irresistibil
pendio alla musica
fecegli compire questi studj
in quella città sotto il cel.
Sala. Mediante la principessa
di Belmonte, a cui era stato
raccomandato, ottenne dal
gran Guglielmi, che colà allora
ritrovavasi, alcuni consigli
per applicare alla composizione
drammatica le cognizioni
da lui acquistate sotto
i maestri di contrappunto.
La brama di farsi un
nome nella musica lo decise
allora, malgrado il volere
de' suoi parenti, ad abbandonar
il commercio per seguir
senz'ostacolo la nuova
carriera, alla quale destinavasi.
Passò in Firenze, e vi
scrisse la sua prima opera l'<i>Avviso
ai maritati</i>, il cui
prodigioso successo vie più
il confermò nella sua risoluzione,
solo, per non opporsi
al padre, prese il partito di
dare in appresso tutte le sue opere
musicali sotto il nome di
<i>Nicolò</i>, che gli è rimasto e
sotto il quale è generalmente
conosciuto. Il gran maestro
dell'ordine di Malta Rohan
sentito avendone i successi,
lo richiamò presso di se, e
dopo la morte di San Martino
lo nominò maestro di
cappella dell'ordine, impiego
ch'egli esercitò sino
all'arrivo de' Francesi. L'ordine
essendo stato abolito
in quell'epoca, il gen.
Vaubois, che avevalo conosciuto
e mostrato avevagli particolar
benevolenza, lo condusse
seco a Parigi come suo
secretario. Sia per seguire
il suo proprio gusto, sia per
rendersi utile alla sua numerosa
famiglia emigrata seco
da Malta, si risolse a darsi
interamente alla scena francese,
e ne studiò i modelli
nelle partiture di Monsigny,
e di Gretry, di cui ammirava
i capi d'opera. Egli
riconosce l'acquisto delle cognizioni
nell'arte di applicare
la musica alla poesia
drammatica, all'intima unione
<span class="pagenum"><a name="Page_222" id="Page_222"></a>[222]</span>
ch'egli ha fatta con M.
Hoffman, ed a' consigli di
quest'illustre letterato. Egli
aveva scritto in Malta messe,
salmi e mottetti per la
cappella di S. Giovanni, e
otto diverse cantate composte
d'ordine di S. A. E. il
gran maestro Rohan: più opere
in Italia per i teatri di
Firenze, di Livorno, ec. e
dal 1802 sino al 1811 molte
opere in Francia, di cui
la più parte ha ottenuto il
più gran successo. Possiede
in oltre al più alto grado l'arte
di sonar il piano-forte,
e l'organo, come ancora l'armonica
e molti altri strumenti.
</p>

<p><a id="iu"></a>
<span class="smcap bigword">Iunker</span> (Carlo-Luigi), nato
a Æringen, fu prima precettore
nel <i>Filantropino</i> di
Heidesheim, e dopo il 1779
cappellano della corte a Kirchberg.
Egli si è reso illustre
per molte opere di teoria
e di pratica e di storia
musicale. Nel 1776, diè al
pubblicò in lingua tedesca la
<i>Biografia di 20 compositori</i>;
nel 1777, <i>Un Abbozzo o Saggio
di musica, in 8º</i>. Nel 1778
<i>Considerazioni sulla Pittura,
sulla Musica e la Scultura,
in 8º.</i> Nel 1782 <i>Alcuni principali
doveri di un Maestro
di Cappella, o direttor di
musica, in 12º</i>. Nel 1786,
<i>Sul pregio della Musica</i>. Oltracciò
nelle <i>Mizzellaneen artistichen
ec.</i> ossia <i>Miscellanee
di alcuni soggetti d'arte
di Meusel</i> vi ha di lui una
<i>Dissertazione sulla musica
vocale</i>, tom. V; Nel Museo
per gli artisti del medesimo
autore, <i>Osservazioni
sull'arte musica in un viaggio
da Augusta a Monaco</i>,
pag. 20; <i>Osservazioni ec. in un
viaggio a Ludwisburgo e Stutgart</i>,
pag. 69; <i>Della ricompensa
dell'Arte</i>, p. 3; <i>Notizie
di Giov. Marziale Greiner</i>,
p. 25; <i>Giovani musici del
nostro tempo</i>, p. 27; <i>Registro
delle belle cappelle in Monaco</i>,
p. 31 in lingua tedesca.
Tra le sue composizioni
vi sono impressi <i>due
Concerti per il forte-piano,
con accompagnamento, ed
alcune fantasie per lo stesso
instromento</i>.
</p>

<hr />

<p><span class="pagenum"><a name="Page_223" id="Page_223"></a>[223]</span></p>

<h2>
K
</h2>

<p><a id="ka"></a>
<span class="smcap bigword">Kahler</span> (Martino), Dott.
in medicina della R. accademia
svedese, negli Atti della
quale trovasi un di lui
<i>Trattato sulla malattia detta
il ballo di s. Vito, e sulla
maniera di guarirla per
mezzo della musica</i>. Egli racconta
di essere stato nella Puglia
l'anno 1756, di avere
osservato esattissimamente
questa malattia, e prova che
essa non deriva già dal morso
della tarantola, ma di una
specie d'ipocondria ed
isterìa propria degli abitanti
del golfo di Taranto. Egli
dà la storia di tal malattia,
che dura spesse volte due
e anche tre anni o più: che in
una data stagione, e principalmente
nel giugno chi ne
è affetto, risente più forti i sintomi
della medesima: che cade
allora nell'animo suo ch'egli
sia stato morso dalla tarantola,
ed è opinione comune non
potersi questo male guarire
se non colla musica: probabilmente,
dice l'A., perchè
Galeno l'adoperò già come
rimedio contro il morso delle
vipere, scorpioni ec. Viene
dunque un sonatore: l'infermo
comincia a far le battute,
poi v'aggiunge urla e
strida, e si mette finalmente
a ballare. Quanto più inveterata
e grave è la malattia,
tanto più dura il ballo, e
delle volte per due ore continue.
Se il musico falla un
tuono, il ballatore manda un
grido fierissimo ed assume
un aspetto orrendo. D'indi
in poi, l'ammalato dee per
tre giorni ballare ogni dopo
pranzo, e a ciò lo muove
una certa musica particolare.
Se finiti i tre giorni non
sente più sì fatto bisogno,
egli è libero d'ogni incomodo,
e sta benissimo di salute
per un anno intiero:
tornata poi la stagione, ricomincia
la stessa pratica.
Sono cotesti musici per lo
più medici giurati. Soggiornando
il D. Kahler a Taranto
fece venire a se due del
paese onde imparare tal musica.
Una fanciulla, la quale
non si seppe mai se fosse
ammalata, passò a caso per
quella stanza, e tosto sentiti
<span class="pagenum"><a name="Page_224" id="Page_224"></a>[224]</span>
quei suoni si diede a ballare
tre intieri quarti d'ora.
Possono vedersi le ragioni
dell'A. in quel suo trattato,
o presso quello <i>Dell'influenza
della musica</i> ec. del D.
Lichtenthal p. 54, per provare
che non è se non pregiudizio,
l'attribuire tutti
questi sintomi al morso
della tarantola, e che siano
piuttosto gli effetti d'una particolare
specie d'ipocondria,
a guarir della quale giova
molto la musica.
</p>

<p>
<span class="smcap">Kaiser</span> (P. L.). Nato a
Francfort, viaggiò per due
volte in Italia per apprendervi
il buon gusto della
musica: nel 1784 vi si fece
distinguere per la squisitezza
della sua maniera nel
sonare il forte-piano, e delle
sue composizioni, nelle
quali riconoscevasi facilmente
lo stile di Gluck, che egli
prese ad imitare. Stabilitosi
quindi a Winterthur
nella Svizzera, sino al 1790
pubblicò colà <i>Canzoni allemanne
con melodie. Omaggio
al ritratto del Gluck</i>, nel
Mercurio allemanno del 1786;
<i>Due sonate in sinfonie pel
cembalo, con accompagnamento
di un violino e due corni</i>,
Zurigo 1784. ec.
</p>

<p>
<span class="smcap">Kalkbrenner</span> (Cristiano),
nato a Munden nel 1755,
dall'età di 14 anni diessi
esclusivamente allo studio
della musica sotto il cel. Emmanu.
Bach, tra' di cui numerosi
allievi si distinse al
segno di esser ricevuto ancor
assai giovane nella cappella
dell'elettore di Hassia-Cassel.
Dominato da una focosa
immaginazione, e divorato
principalmente dalla nobile
ambizione di accrescere
le sue cognizioni musicali,
si rese alla corte di Berlino,
ove la regina e 'l principe Arrigo,
fratello del gran Federico,
gli affidarono la direzione
del teatro francese, per
cui compose egli moltissime
opere con incredibil successo.
Nel 1796, percorse alcuni
circoli della Germania,
e come da gran tempo lo
bramava, viaggiò ancora per
l'Italia e quindi si rese in
Francia. Parigi divenne il
termine de' suoi viaggi e
de' suoi successi. Ricevuto
poco dopo all'Accademia
<span class="pagenum"><a name="Page_225" id="Page_225"></a>[225]</span>
imperiale di musica, vi scrisse
diverse opere in musica.
Egli morì li 10 agosto
1806, di sua età 51. Possedeva
a fondo la teoria dell'arte,
e pubblicò primamente
in Berlino: <i>Traité de accompagnement</i>:
<i>Traité de la fugue
et du Contrepoint, d'apres
le sisteme de Richter</i>,
in Parigi: opera mediocre,
che può riguardarsi come un
ristretto di quella di Fux.
Vi ha di lui in oltre: <i>Histoire
de la Musique, in 2
volu. in 8.º, a Paris 1802</i>.
L'autore, benchè tedesco,
l'ha scritta in lingua francese
non ispregevole: ella è
piena di ricerche curiose, ma
l'A. non ebbe il tempo di
terminarla: vi si desidera la
porzione più interessante,
quella cioè che da Guido d'Arezzo
si estende sino a' nostri
tempi. Nella storia della
musica dei Greci l'A.
non si allontana in oltre
da' comuni pregiudizj. <i>Federico
Kalkbrenner</i> suo figliuolo
nato nel 1784, è riguardato
in Parigi come uno
de' migliori allievi di M.
Adam sul forte-piano, di cui
vi sono impressi concerti,
capricci e sonate a quattro mani
pregiatissime, e alcuni
drammi in musica.
</p>

<p>
<span class="smcap">Kausch</span> (Giov. Gius.),
dottore in Filosofia e in medicina,
nato a Loewenberg
nel 1751, è autore d'una
Dissertazione molto interessante
intitolata: <i>Psychol. Abhandlung
etc.</i> cioè: <i>Riflessioni
psicologiche sull'influenza
de' suoni, e particolarmente
della musica sulle affezioni
dell'anima</i>, a Breslavia
1782, ed un'altra <i>Sullo scopo
immediato delle belle arti,
in 8º</i>.
</p>

<p><a id="ke"></a>
<span class="smcap bigword">Keeble</span> (John), organista
della chiesa di S. Giorgio
in Londra, dopo il 1759,
era allievo del cel. Pepusch,
quel gran partigiano della
musica greca. Keeble adottò
il sentimento del maestro,
e l'ha sviluppato in un'opera
assai ben scritta, che
fu impressa in Londra nel
1784, col titolo: <i>The theory
of harmonics; or an illustration
of the Grecian harmonica,
in two parts. Teoria
<span class="pagenum"><a name="Page_226" id="Page_226"></a>[226]</span>
della musica, o spiegazione
di quella dei Greci, 2
vol.</i> Nel 1º tomo tratta dell'armonia
secondo i principj
del preteso Euclide, d'Aristosseno
e di Bacchio il seniore,
nel 2º vol., dell'armonia,
ch'egli stabilisce su
i principj della ragione (<i>V.
Monthly Review 1785</i>).
</p>

<p>
<span class="smcap">Keil</span> dottor, ha calcolato
che in alcune voci, i ristringimenti
e le dilatazioni della
glotta, sono sì prodigiosamente
tenui, che quest'apertura,
la quale non ha più
d'una decima d'un pollice,
è divisa in più di 1200 parti;
ed un orecchio esatto distingue
il suono differente di
ciascuna. Quale delicatezza
di tensione non deve esservi
nelle fibre! Non è lo stesso
d'una voce ordinaria, che
non percorre altrettante divisioni.
</p>

<p>
<span class="smcap">Keiser</span> (Reinhard), nato
in Lipsia nella Sassonia,
cel. compositore de' suoi tempi,
morto nel 1739. Scheibe
dice, che Mattheson chiamava
Keiser il primo compositore
di opere in musica nell'universo;
e Teleman assicura
che Hendel ed Hasse si
sono formati non solo sopra
di lui, ma che hanno profittato
spesso delle sue invenzioni.
Lo stesso Sassone confessava
al D. Burney, <i>che
aveva scritto più di Scarlatti,
e che le sue melodie,
malgrado i cambiamenti che
50 anni portato aveano nella
musica, erano così armoniose
che potevansi frammischiare
all'altre moderne senzachè
gl'intendenti medesimi
potessero accorgersene</i> (<i>Travels,
t. 2</i>). Gli Alemanni
pretendono, che la Germania,
l'Inghilterra e la stessa
Italia a lui debbano la
perfezione della melodia. Cheche
ne sia, è pena che perdute
si fossero le costui opere
impresse, qualche arietta
che rimane non può farci
giudicare dell'asserzione
de' tedeschi.
</p>

<p>
<span class="smcap">Kellner</span> (David), pubblicò
in Amburgo un'opera
col titolo: <i>Leçons fidèles de
Basse continue</i>, in 4º, 1732,
della quale vi ha non meno
che cinque edizioni, l'ultima
è del 1773. <i>Giov. Cristoforo
Kellner</i> figliuolo di
<span class="pagenum"><a name="Page_227" id="Page_227"></a>[227]</span>
David, maestro della cappella
cattolica della corte a Cassel
apprese da suo padre la musica
e la composizione dal celebre
Benda. Sino al 1785,
egli aveva date al pubblico
15 opere di sonate, trio e
concerti per il forte-piano,
molti oratorj e cantate per
chiesa. Si è fatto anche conoscere
come autore per la
sua <i>Istruzione teorica e pratica
per apprendere il basso
continuo, ad uso de' principianti</i>,
pubblicata in tedesco
nel 1788.
</p>

<p>
<span class="smcap">Ken</span> (Tommaso), dotto
vescovo di Bath in Inghilterra,
benchè avesse molto
gusto per la poesia e la musica,
nulla trascurava frattanto
per adempire a' doveri del
suo ministero, istruiva il suo
popolo e con ispezialità il
clero, istituì delle scuole, e
lasciò molte opere che sono
state raccolte nel 1721 in 4
vol., fra le quali vi ha un <i>Discorso
sulla musica sacra</i>. Di
lui si rapporta che ogni giorno
all'alzarsi del letto cantava
un Inno a Dio accompagnandolo
col suo liuto.
Morì nel 1711 a Longleat.
</p>

<p>
<span class="smcap">Keplero</span> (Giov.), cel. astronomo
e mattematico nato
a Wied nel 1571, e morto
in Ratisbona nel 1630.
Nella sua opera <i>Harmonica
mundi</i> impressa a Linz in Austria
nel 1619, egli tratta a
lungo delle proporzioni armoniche
e degli elementi del
canto. Vi ha poca solidità
nella sua dottrina, e molti
pregiudizj, come allorquando
s'impegna a provare che
il movimento de' corpi celesti
e l'armonia nella musica
posano sugli stessi principj
di teoria.
</p>

<p><a id="ki"></a>
<span class="smcap bigword">Kirberg</span>, autore tedesco di
un'opera teoretica sulla musica,
di cui racconta il Carpani,
che Haydn avendolo
studiato ne' suoi primi anni
ne rimase poco contento,
perchè parevagli che lo imbrigliasse
troppo collo scrupoloso
suo rigore (<i>Lett. 3</i>).
</p>

<p>
<span class="smcap">Kircher</span> (Atanasio), gesuita,
nato a Buchow nel
principato di Fulda, fu da
prima professore a Wirzburgo,
poi in Avignone, e finalmente
in Roma, ove morì
<span class="pagenum"><a name="Page_228" id="Page_228"></a>[228]</span>
nel 1680 in età di 78 anni.
Tra le molte sue opere piene
d'una profonda erudizione,
e notabili per le singolarità
che vi accumula, due
sono da rimarcarsi intorno
alla musica: 1. <i>Musurgia universalis
sive ars magna consoni
et dissoni</i>, Romæ 1660,
2 Vol. in fol.; 2. <i>Phonurgia
nova de prodigiosis sonorum
effectibus, et sermocinationes
per machinas sono animatas</i>,
Kempten 1682, in fol. “Quest'uomo
originale non si curò
d'altro, che di sorprendere
il pubblico con invenzioni
d'ogni sorta. Acuto, ingegnoso,
riflessivo, studioso
in ogni genere di scienze e
d'arti, non trascurò neppur
la musica. Egli fu de' primi
a leggere la raccolta de' greci
armonici, ed a pubblicare
le tavole delle loro note
musicali. Meibomio che si
preparava a pubblicarne la
raccolta ne restò talmente
sorpreso, che da furibondo
grammatico si scagliò contro
Kircher, e lo trattò d'impostore:
ma la sua bile è
fuor di proposito. Kircher
nelle sue opere di musica
contentossi di facilitare a'
moderni contrappuntisti la
loro arte, e di agevolarla
ai pratici colle invenzioni di
organi maravigliosi” (<i>Requen.
Prefaz.</i>). Ma in queste sue
opere alcune viste ingegnose,
alcuni fatti curiosi compensano
di raro l'ammasso
di cattivi ragionamenti e di
peggior fisica, in cui sono
sommersi: niuno si fa più
a leggerle, perchè quasi nulla
insegnano. <i>Lo spirito di
critica che presiede oggidì allo
studio e alla discussione
de' fatti e de' monumenti dell'antichità
ha condannato all'oblio
tutte le pie visioni di
Kircher, e le sue opere non
hanno ottenuto tutta la confidenza,
che i lunghi travagli
e la vasta erudizione del
loro autore meritar dovevano
alle medesime. Egli era alcun
poco visionario, e rimaneva
contento, purchè trovasse
delle cose, che niuno
prima di lui aveva dinotato.</i>
Di ciò ne sia un saggio l'aver
ridotto a note musicali
nella sua <i>Musurgia</i> le diverse
specie di febbri, alle quali
soggiace il corpo umano. Il
<span class="pagenum"><a name="Page_229" id="Page_229"></a>[229]</span>
pensamento è proprio dell'ingegno
dell'A., dice Eximeno;
ma io credo che i
medici non vorranno far partecipi
i maestri di cappella
dell'usufrutto delle nostre
miserie, chiamandoli per far
la battuta mentre ci tastano
il polso.
</p>

<p>
<span class="smcap">Kirchmaier</span> (Teodoro),
dottore in filosofia della facoltà
di Wittemberga, dove
nel 1673 pubblicò un'opera
col titolo: <i>Schediasma fisicum
de viribus mirandis toni
consoni</i>, in 4º. È divisa in
3 capitoli, nel primo tratta
del potere dell'armonia nel
muovere gli affetti; nel secondo
della forza che ha il
suono di commuovere e fin
di rompere i corpi; e nel
terzo di curare i morbi.
</p>

<p>
<span class="smcap">Kirnberger</span> (Giov. Filippo),
dotto musico nato nella
Turingia, e morto in Berlino
in qualità di musico di
camera della principessa Amalia
di Prussia a 27 luglio
del 1783, in età di 62 anni.
Benchè non mancasse nè di
gusto, nè di abilità nella pratica
della sua arte, negli ultimi
venti anni di sua vita
non si occupò che della teoria
della musica. Ecco il catalogo
delle sue opere scritte
da lui in tedesco: <i>Costruzione
della temperatura equilibrata</i>,
1760. <i>Il temperamento
di Kirnberger è uno
de' più cattivi</i>, dice M. Chladni,
<i>perchè contiene 9 quinte
esatte, e 'l comma pitagorico
è molto inegualmente ripartito
sopra 3 quinte. Bisogna
notar ciò, perchè l'autorità
di Kirnberger, celebre
con ragione per altro
come armonista, ha fatto,
che molti autori hanno adottati
de' falsi principj</i> (<i>Acoustique,
p. 39</i>). 2. <i>L'arte
della composizione pura, secondo
positivi principj spiegati
con esempj</i>, 1774. Il secondo
volume di quest'opera
ha tre parti, 1776. 3. <i>Principj
dell'uso dell'armonia</i>,
1773. 4. <i>Principj del basso
continuo come primi elementi
della composizione</i>, con molti
rami, 1781. 5. <i>Idee intorno
a differenti metodi di composizioni</i>,
ec. 1782. Egli ha
fondato una scuola in Germania,
ed ha sottomesso ad
un nuovo sistema tutt'i principj
<span class="pagenum"><a name="Page_230" id="Page_230"></a>[230]</span>
dell'armonia. 6. <i>Istruzione
per apprendere la composizione
del canto</i>, Berlino
1782. A lui si dee finalmente
la più parte degli articoli
di musica, che contengonsi
nel 1º vol. della teoria delle
belle arti di Sulzer.
</p>

<p><a id="kl"></a>
<span class="smcap bigword">Klein</span> (Giov. Giuseppe),
avvocato e maestro di cappella
ad Eisenberga, nel 1783
pubblicò a Gera <i>Versuch</i> ec.
cioè: <i>Saggio d'una istruzione
sistematica della musica
pratica</i>. E nel 1785, <i>Libro
di musica semplice, con una
introduzione su questo genere
di musica e 'l suo uso nel
servizio divino</i>.
</p>

<p>
<span class="smcap">Klinghammer</span> (J. C.). Nel
1777, aveva incominciato a
pubblicare a Salzwedel, un'opera
periodica sotto il titolo
di <i>Idee intorno alla musica
teoretica e pratica</i>, in
tedesco: ma egli non continuò
l'intrapresa.
</p>

<p>
<span class="smcap">Klockenbring</span> (Feder. Arnoldo),
secretario della cancelleria
di Hannover, dove
pubblicò nel 1787, in sua
lingua: <i>Dissertazioni diverse</i>
in 8vo. Le seguenti sono
relative alla musica: 1. <i>Sullo
stato della musica ne' paesi
nuovamente scoverti nel mare
del Sud, e particolarmente
sulla differenza del sistema
d'intervalli di que' popoli
dal nostro</i>; 2. <i>Lettera
d'un dilettante di musica
su la questione</i>: Se le giovani
persone di buona famiglia
debbono apprender
la musica, e come? 3. <i>Risposta
d'una dama all'autore
della precedente lettera.</i>
Il primo raccomanda la teoria
dell'arte; la dama, per
contrario, insiste sulla pratica.
</p>

<p>
<span class="smcap">Klotz</span>, celebre fabbricante
d'instromenti, era scolare
di Steiner. I suoi violini,
molto apprezzati, imitano
così bene la costruzione di
quelli di Steiner, ch'è quasi
impossibile il distinguer gli
uni dagli altri.
</p>

<p><a id="ko"></a>
<span class="smcap bigword">Koch</span> (Arrigo-Cristiano),
nato a Rudostaldt, fu musico
di camera di quel principe,
e maestro di concerto.
Nel 1782, fece quivi imprimere
<span class="pagenum"><a name="Page_231" id="Page_231"></a>[231]</span>
<i>Essai d'instruction pour
l'art de la composition</i>, 2
vol. in 8vo. Questo trattato
è scritto con molto metodo
e con chiarezza; il secondo
volume è del 1787.
</p>

<p>
<span class="smcap">Koch</span> (Cristoforo-Arrigo)
nel 1802 pubblicò in Lipsia
un <i>Lexicon musicale</i>, scritto
in tedesco in 2 vol. in
8vo. Quest'opera puramente
dogmatica ha ottenuto la stima
dei teorici. L'autore ne
ha dato un <i>Compendio</i> in un
vol. in 8vo, Lipsia 1807.
</p>

<p>
<span class="smcap">Koenig</span> (Giov. Ulrico),
dopo aver terminati i suoi
studj a Stuttgard e nelle università
di Tubinga, e d'Heidelberga,
diè le prime
prove de' suoi sublimi talenti
nella poesia; si rese quindi
a Dresda, e conciliossi
talmente il favore del re di
Polonia, che lo fece consigliere
di corte, e gli accordò
ancora i titoli di nobiltà.
Egli morì colà nel 1744. Amava
molto la musica, e nel
suo soggiorno in Hamburgo
e a Dresda acquistato aveva
delle cognizioni molto estese
in quest'arte. A questa
predilezione di Koenig per
la musica dee la Germania
due de' suoi più gran maestri,
Hasse e Graun, ch'egli
onorò di sua protezione.
Nell'appendice delle opere
di Besser vi ha di Koenig
una pregevole dissertazione
<i>Sur la comparaison du rhythme
dans la poesie et dans la
musique</i>.
</p>

<p>
<span class="smcap">Kolmann</span> (A. F.), maestro
di cappella di S. James
a Londra, ha pubblicato nel
1809, a Offenbach un'opera
in due lingue, inglese e
tedesca, col titolo: <i>A practical
guide to thorough bass</i>;
cioè <i>Guida pratica del basso
generale</i>, assai pregiata dagl'intendenti.
</p>

<p>
<span class="smcap">Kolz</span> (Matteo), autore
dell'<i>Isagoge musicæ</i>, ossia
<i>Introduzione alla musica</i>.
Prinz cita questo trattato fra
le altre opere impresse, che
a motivo della estrema lor
rarità, ha egli stesso trascritto.
Quest'autore è de'
principj del secolo 17º.
</p>

<p>
<span class="smcap">Kozeluch</span> (Leopoldo),
maestro di cappella in Vienna,
nato in Boemia nel 1753.
Di nove anni fu mandato per
fare i suoi studj a Praga, e
<span class="pagenum"><a name="Page_232" id="Page_232"></a>[232]</span>
vi apprese nello stesso tempo
il cembalo, e 'l contrappunto.
Nel 1771 fece i primi
saggi de' suoi talenti musicali
in età di 18 anni con
scrivere de' balli per quel
teatro, ch'ebbero gran successo,
quindi venne a stabilirsi
in Vienna. Kozeluch
è uno de' più stimati compositori
de' nostri giorni,
e deesi convenire ch'egli merita
la gran riputazione che
si è acquistata. Distinguonsi
le sue composizioni per il
brio e le grazie dello stile,
per la più nobile melodia
unita all'armonia più pura
e 'l più aggradevole ordine
per rapporto al ritmo ed alla
modulazione. Egli ha
scritto moltissime opere per
teatro sì italiane che francesi
ed allemanne, per la
più parte impresse: molte
sonate e concerti per cembalo
assai pregiati, e molta
musica strumentale d'uno
squisito gusto.
</p>

<p><a id="kr"></a>
<span class="smcap bigword">Krause</span> (Crist. Godofredo),
avvocato nel senato e ne'
tribunali francesi in Berlino,
era figlio di un maestro
di musica nella Silesia, alle
cui lezioni dovette egli la
sua grande abilità nell'accompagnare
col violino e col
cembalo. Nel 1748, egli pubblicò
in Berlino: <i>Lettre sur
la difference entre la musique
italienne et françoise</i>,
in 8vo. Nel 1782 <i>De la poésie
et de la musique</i>, in 8vo.
Quest'opera è stimatissima.
<i>Pensées diverses sur la musique</i>,
e trovansi inseriti ne'
tomi II, e III, della Critica
di Marpurg. Egli è autore
in oltre di buona musica sia
vocale sia strumentale impressa.
</p>

<p>
<span class="smcap">Krause</span> (Giuseppe), morto
a Stockolm nel 1792, maestro
di cappella del re di
Svezia: era allievo dell'ab. Vogler.
Giovane studiò con
gran zelo le scienze in molte
università dell'Allemagna;
ma il suo pendio per la musica
gliele fece abbandonare
del tutto. Per perfezionarsi
viaggiò per quattr'anni sino
al 1787, in Inghilterra, in
Italia e in Francia, ove i
suoi talenti lo fecero apprezzare
e stimar da per tutto.
<span class="pagenum"><a name="Page_233" id="Page_233"></a>[233]</span>
Egli compose l'eccellente musica
della <i>Didone</i>, gl'intermezzi
di <i>Amfitrione</i>, e la
musica funebre per l'esequie
e sepoltura di Gustavo III.
</p>

<p>
<span class="smcap">Krommer</span> (Franc.), uno
de' recenti compositori di
musica stromentale che per
lo studio delle divine carte
di Haydn è più riuscito ad
imitarne lo stile. Vi sono
di lui impresse 50 opere consistenti
in sonate, trio, quartetti
ec. L'ultima è comparsa
in Parigi nel 1805. Nelle
di lui composizioni si trova
dell'originalità ed una bella
melodia; ma vi ha alle volte
abuso di modulazioni, ed
un poco di guazzabuglio armonico.
Carpani lo dice uno
de' scrittori dotti insieme e
melodiosi. <i>V. l'articolo di
Haensel.</i>
</p>

<p>
<span class="smcap">Kruger</span> (Giov. Gottlieb).
Nel magazzino musicale di
Hamburgo del 1737, p. 363
si trova di lui una dissertazione
intitolata: <i>Anmerkungen</i>
etc., cioè: <i>Note fisiche
intorno ad alcuni soggetti relativi
alla musica</i>.
</p>

<p><a id="ku"></a>
<span class="smcap bigword">Kuhnau</span> (Giov.), maestro
di musica di S. Tommaso
in Lipsia. Sin da' più teneri
anni sviluppò i talenti che
ricevuti avea dalla natura sì
per le scienze, che per la
musica. A Dresda la sua familiarità
con la famiglia del
maestro di cappella italiano
Albrici oltre il vantaggio di
studiare le costui composizioni
da lui comunicategli,
ebbe quello di apprender
ben presto la lingua italiana,
che unicamente parlavasi
in quella casa. Il titolo
di allievo d'Albrici fecegli
gran fortuna in Lipsia,
dove grandemente furono ammirate
le sue composizioni.
Kuhnau coltivò nello stesso
tempo le matematiche, l'algebra,
e le lingue greca ed
ebrea in quell'università:
tradusse quivi più opere dall'italiano
e dal francese, e scrisse
inoltre più opere sì teoriche
che pratiche. Egli
morì sulla medietà dello scorso
secolo. Le sue opere sono:
<i>Dissert. de juribus circa
musicos ecclesiasticos</i>, in 4º,
<i>Il ciarlatano in musica</i>, Lipsia,
<span class="pagenum"><a name="Page_234" id="Page_234"></a>[234]</span>
1700, in 12º, <i>Tractatus
de monochordo seu musica
antiqua ac hodierna</i> etc., <i>Introductio
ad compositionem
musicalem</i>, e <i>Disputatio de
triade harmonicâ</i>: oltre molte
opere di pratica.
</p>

<hr />

<p><span class="pagenum"><a name="Page_235" id="Page_235"></a>[235]</span></p>

<table class="break-before" id="err" summary="errata">
 <tr>
  <th>&nbsp;</th> <th>ERRORI</th> <th>CORREZIONI</th>
 </tr>
  <tr>
    <td>Pag.</td>  <td>&nbsp;</td>  <td>&nbsp;</td>
  </tr>
 <tr>
  <td class="pag">10</td> <td>e quello</td> <td>a quello</td>
 </tr>
 <tr>
  <td class="pag">24</td> <td>esser da tutti</td> <td>esser letto da tutti</td>
 </tr>
 <tr>
  <td class="pag">39</td> <td><i>le Nozze di Titi</i></td> <td><i>le Nozze di Teti</i></td>
 </tr>
 <tr>
  <td class="pag">40</td> <td>quindecesimo</td> <td>quindicesimo</td>
 </tr>
 <tr>
  <td class="pag">58</td> <td>uno de' più, giureconsulti.</td> <td>uno de' giureconsulti</td>
 </tr>
 <tr>
  <td class="pag">85</td> <td>applaudisca</td> <td>applica</td>
 </tr>
 <tr>
  <td class="pag">ivi</td> <td><i>Balayrac</i></td> <td><i>Dalayrac</i></td>
 </tr>
 <tr>
  <td class="pag">88</td> <td>venne a cavare</td> <td>venne a vacare</td>
 </tr>
 <tr>
  <td class="pag">91</td> <td>sul cammino diatonico del tuono,</td> <td>sul cammino diatonico del basso l'accordo convenevole a ciascun grado del tuono</td>
 </tr>
 <tr>
  <td class="pag">104</td> <td>di cui ne ha dato d</td> <td>di cui ne ha dato il</td>
 </tr>
 <tr>
  <td class="pag">106</td> <td>intelligibili</td> <td>inintelligibili.</td>
 </tr>
 <tr>
  <td class="pag">122</td> <td>a causa</td> <td>accusa</td>
 </tr>
 <tr>
  <td class="pag">134</td> <td>Pleyer... Bianchini</td> <td>Pleyel... Bianchi</td>
 </tr>
 <tr>
  <td class="pag">141</td> <td><i>ana</i></td> <td><i>una</i></td>
 </tr>
 <tr>
  <td class="pag">153</td> <td>profonda</td> <td>profondo</td>
 </tr>
 <tr>
  <td class="pag">158</td> <td>abbia potuto</td> <td>abbiano potuto</td>
 </tr>
 <tr>
  <td class="pag">164</td> <td>per mezzo ch'è stato</td> <td>per mezzo di un pendolo ch'è stato</td>
 </tr>
 <tr>
  <td class="pag">181</td> <td>traspottossi</td> <td>trasportarsi</td>
 </tr>
 <tr>
  <td class="pag">199</td> <td><i>all'art.</i> Holfeld, <i>dopo le parole</i> ne fa il vero ornamento, <i>si aggiunga</i>:</td> <td>— destinato a notare e scrivere i pezzi di musica, a misura che si eseguiscono sul cembalo.</td>
 </tr>
 <tr>
  <td class="pag">223</td> <td>acciò</td> <td>a ciò</td>
 </tr>
</table>

<p>
<span class="pagenum"><a name="Page_236" id="Page_236"></a>[236]</span>
</p>

<h2><a id="avviso"></a>
AVVISO A' LETTORI
</h2>

<p>
Per uno sbaglio del tipografo sono stati omessi
gli articoli de' due <i>Grimaldi</i> da Messina celebri
costruttori di cembali, come ancora del rinomato
nostro violinista <i>Sig. Andrea Grimaldi</i>, che col
suo stromento fa oggidì le delizie de' buoni conoscitori
di questa Capitale; si daranno però nel <i>Supplemento</i>
dell'ultimo tomo. L'autore si è fatto in
oltre un dovere di presentare a' suoi Lettori in
questo volume l'<i>Esame delle riflessioni critiche sul
di lui Dizionario</i>. Sembran elleno, a suo avviso,
nate non già da una giudiziosa critica atta ad istruire,
e rischiarar vie più il soggetto, ma da uno
spirito di contenzione e di malevolenza. L'autore ne
rimette la decisione al sano ed imparziale giudizio
de' suoi Lettori.
</p>

<p class="fntitle"><a id="note"></a>NOTE</p>
<div class="footnotes">
<p>
<a name="note1" id="note1" href="#tag1">1.</a> <i>Potrebbe dimandarsi, se egli ha fatto dei rumori come Frate?
e si risponderà che ne ha fatti ancora più. E come</i> Medico?
<i>ne farà forse più grandi in appresso. Ma ciò non s'appartiene
al presente argomento.</i>
</p>

<p>
<a name="note2" id="note2" href="#tag2">2.</a> <i>Un dovere di riconoscenza esigge, che io quì dichiari tutta
la stima e 'l rispetto, che io ho per la religiosa società, di
cui è membro il mio Censore. Ella ha il merito di avere prodotti
sommi uomini nelle lettere, e nelle scienze, e molto io le
devo per aver compito nelle sue scuole tutto il corso degli studj.</i>
</p>

<p>
<a name="note3" id="note3" href="#tag3">3.</a> <i>È bene il rilevar quì dei vezzi della buona lingua di questo
dotto pedante.</i> Nè Rousseau, nè Eximeno, nè altri come loro
han pensato ec.
</p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, così come
le grafie alternative (Paisiello/Paesiello, matematica/mattematica,
clavicembalo/gravicembalo, strumento/istrumento/instrumento,
stromento/istromento/instromento e simili), correggendo senza annotazione
minimi errori tipografici. Le correzioni indicate dall'autore a pag. 235
sono state riportate nel testo.</p>

<p>L'ordine
alfabetico non è corretto a pag. 71 (la voce "Cleaver", erroneamente
scritta "Claaver" nell'originale, precede "Clamer").</p>

<p>Per comodità di consultazione un indice schematico è stato inserito all'inizio del volume.</p>

<p>Sono stati corretti i seguenti
refusi (tra parentesi il testo originale):
</p>

<table id="corr" summary="correzioni">
	<tr>
		<td class="np"><a href="#tn7">7</a> —</td> <td>nacque a Lecce [Lecci]</td>
	</tr>
	<tr>
		<td class="np"><a href="#tn9">9</a> —</td> <td>ed abate di Senones [Seuones] nella Lorena</td>
	</tr>
	<tr>
		<td class="np"><a href="#tn12">12</a> —</td> <td><span class="smcap">Campioni</span> [Gampioni] (Carlo-Antonio)</td>
	</tr>
	<tr>
		<td class="np"><a href="#tn32">32</a> —</td> <td>un Tanneguy Le Fèvre [in Tanneguì le Fevre]</td>
	</tr>
	<tr>
		<td class="np"><a href="#tn60">60</a> —</td> <td>sopra 21 di larghezza [lunghezza]</td>
	</tr>
 <tr>
  <td class="np"><a href="#tn71">71</a> —</td> <td><span class="smcap">Cleaver</span> [Claaver] (William)</td>
 </tr>
	<tr>
		<td class="np"><a href="#tn158">158</a> —</td> <td>Son questi di quei svarioni [stravioni] così singolari</td>
	</tr>
</table>
</div>

</body>
</html>
